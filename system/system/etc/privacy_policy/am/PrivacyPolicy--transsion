<empty/>የተሻሻለበት ቀን፡ ጁን 30/2020
<br /><br />
<empty/>የሚጸናበት ቀን፡ ጁን 30/2020
<br /><br />
<br /><br />



TECNO MOBILE LIMITED እና ዓለም አቀፍ አጋሮቹ (ከዚህ በኋላ "TECNO" ወይም "እኛ" እየተባሉ የሚጠሩት) የእርስዎን ግላዊ መብት ሙሉ በሙሉ የምናከብር ሲሆን፣ የግል መረጃዎን ደህንነት ለመጠበቅም የተቻለንን ሁሉ እናደርጋለን። ምርቶችን ወይም አገልግሎቶችን ለእርስዎ በምናቀርብበት ሒደት ውስጥ፣ በእርስዎ ፈቃድ ወይም አግባብነት ባላቸው ሕጎችና ደንቦች ድንጋጌዎች መሰረት የግል መረጃዎትን ልንሰበስብና ልንጠቀም እንችላለን። ይህ የግላዊ መብት ፖሊሲ (ከዚህ በኋላ “ፖሊሲ” እየተባለ የሚጠቀሰው) እርስዎ የ TECNO ምርቶችን ወይም አገልግሎቶችን በሚጠሙበት ወቅት የሰጡንን የግል መረጃዎትን እንዴት እንደምንሰበስብ፣ እንደምንጠቀም፣ እንደምናስቀምጥ፣ እንደምናጋራና እንደምናስተላልፍ፣ ለእኛ የሰጡንን የግል መረጃዎትን በተመለከተ ያሉዎት መብቶች ምን እንደሆኑና መብቶችዎንም እንዴት እንደምናስጠብቅ ይገነዘቡ ዘንድ የማገዝ ዓላማ ያለው ነው። ይህ ፖሊሲ የዚህን ፖሊሲ ማስፈንጠሪያ የሚያሳዩ ወይም የሚያቀርቡ የ TECNO ምርቶችና አገልግሎቶች ላይ ተፈጻሚ ይሆናል። የ TECNO ምርቶችና አገልግሎቶች በርካታ መሆናቸውን ታሳቢ በማድረግ፣ ይህ ፖሊሲ የግል መረጃ አሰባሰብና አጠቃቀምን የሚመለከቱ ሁሉንም የቢሆን ሁኔታዎች ላይሸፍን ይችላል። በተወሰኑ ምርቶች ወይም አገልግሎቶች የግላዊ መብት ፖሊሲ ወይም መረጃ በሚሰበሰብበት ወቅት በሚላክ ሌላ የማሳወቂያ መንገድ ልናጠናክረው እንችላለን። ለምሳሌ፣ እርስዎ በሚጠቀሙባቸው የ TECNO ምርቶች ወይም አገልግሎቶች ዓይነትና እርስዎ በሚገኙበት ሃገር መሰረት፣ ተያያዥ ምርቶች ወይም አገልግሎቶችም የግል መረጃዎን የሚሰበስቡበትና የሚጠቀሙበት መንገድ ሊለያይ ይችላል። አንድ የተወሰነ የ TECNO ምርት ወይም አገልግሎት ራሱን የቻለ የግላዊ መብት ፖሊሲ ካለው፣ ይኸው የተለየ የግላዊ መብት ፖሊሲ በቅድሚያ ጥቅም ላይ የሚውል ሆኖ የዚህ ራሱን የቻለ ፖሊሲ ይዘትም የሚጸና ይሆናል። በአንድ የተወሰነ የ TECNO ምርት ወይም አገልግሎት ራሱን የቻለ የግላዊ መብት ፖሊሲ ያልተሸፈነ ማንኛውም ክፍል በዚህ የግላዊ መብት ፖሊሲ ይዘት የሚገዛ ይሆናል።
<br />
<empty/>ምርቶቻችንን ወይም አገልግሎታችንን ከመጠቀምዎ፣ የግል መረጃዎን ለእኛ ከመስጠትዎ ወይም የግል መረጃዎን እንድንሰበስብ ከመፍቀድዎ በፊት፣ እባክዎ ይህን ፖሊሲ በጥንቃቄ አንብበው የግል መረጃዎን የተመለከቱ አሰራሮቻችንን ይገንዘቡ፤ በዚህ ፖሊሲ ላይ የሚደረጉ ወቅታዊ ማሻሻያዎችን ለመረዳትም በተደጋጋሚ ጊዜ ያንብቡት። ማንኛውም ጥያቄ ቢኖርዎት፣ እባከዎ ያሳውቁን።

<h1>I.የግል መረጃዎን የምንሰበስብበትና የምንጠቀምበት መንገድ</h1>

"የግል መረጃ" ማለት የአንድን የተፈጥሮ ሰው ማንነት፣ መገለጫዎች፣ መለያ ባህርያት ወይም ሌሎች ማንነቶች በመጥቀስ ወይም እነዚህን ማንነቶች በጥቅል በመጠቀም አንድን ተፈጥሯዊ ሰው በቀጥታ ወይም በተዘዋዋሪ መለየት ወይም ማመላከት የሚችል መረጃ ማለት ነው። የ TECNO ምርቶችን ወይም አገልግሎቶችን ሲጠቀሙ የግል መረጃዎን መስጠት ሊኖርብዎ ይችላል። የግል መረጃዎን ለ TECNO የመስጠት ግዴታ የለብዎትም፤ ነገር ግን፣ በአንዳንድ ሁኔታዎች ውስጥ ይህን ላለማድረግ ከወሰኑ፣ ተዛማጅ ምርቶችን ወይም አገልግሎቶችን ልናቀርብልዎ አንችልም፤ ለሚያጋጥምዎ ችግርም ምላሽ ወይም መፍትሔ ለመስጠትም አንችልም። የግል መረጃዎን የምንሰበስበውና የምንጠቀመው በዚህ ፖሊሲ ውስጥ ለተገለጹት ዓላማዎች ብቻ ነው። እርስዎን በተመለከተ ከምንሰበስባቸው የግል መረጃዎች መካከል የሚከተሉት ምሳሌዎች ይገኙበታል፡ 

<h2>1. እኛ የምንሰበስበው የግል መረጃ</h2>

<h2>1.1 እርስዎ በቀጥታ የሚያቀርቡልን መረጃ</h2>

የምርቶቻችንን ተግባራትና አገልግሎቶች ለማግኘት እንዲያስልዎት፣ ምርቶችን ወይም አገልግሎቶችን ስናቀርብልዎ አስፈላጊ መረጃዎችን እንዲሰጡን ልንጠይቅዎ እንችላለን። ለምሳሌ፡
<br /><br />
(1)የአካውንት መረጃ የ TECNO ምርቶችን ወይም አገልግሎቶችን ለማግኘት ሲመዘገቡ፣ ለምሳሌ የ APP አካውንት ሲከፍቱ፣ በማህበረሰብ መድረክ ውይይቶች ላይ ሲሳተፉ፣ ወዘተ፣ የተለያዩ ምርቶች ወይም አገልግሎቶች በሚኖራቸው ውስጣዊ አሰራር መሰረት እርስዎ የሚከተሉትን መረጃዎች ማቅረብ ይኖርብዎታል፡ የስልክ ቁጥር፣ ስም፣ ቅጽል ስም፣ አቫታር፣ የትውልድ ዘመን፣ ዜግነት፣ ዕድሜ፣ የሚኖሩበት ከተማና ሌላ መረጃ፤ ወደሚፈልኩት ሲስተም ይበልጥ ምቹ በሆነ መንገድ በመለያዎ ለመግባት ሲፈልጉ፣ ለምሳሌ የፊት መለያ ወይም በጣት አሻራ በመክፈት በፍጥነት ለመግባት፣ አግባብነት ያለው የፊት ወይም የጣት አሻራ መረጃን ማቅረብ ይኖርብዎታል፤
<br /><br />
(2)የትእዛዝ መረጃ። ምርቶቻችንን ወይም አገልግሎቶቻችንን በኦንላይን ወይም ኦፍላይን ሲገዙ፣ ምርቶቹ ወይም አገልግሎቶቹ በወቅቱና በትክክለኛው መንገድ ለእርስዎ መድረሳቸውን ለማረጋገጥ ስንል የተቀባዩ ስም፣ ስልክ ቁጥር፣ ዚፕ ኮድና አድራሻ የመሳሰሉ መረጃዎችን እንዲሰጡን ልንጠይቅዎ እንችላለን፤
<br /><br />
(3)የድሕረ-ሽያጭ መረጃ። የድሕረ-ሽያጭ አገልግሎት እንድንሰጥዎ ከፈለጉ ወይም ምርቶቹን ወይም አገልግሎቶቹን ሲጠቀሙ ያጋጠመዎትን ችግር እንድንፈታልዎት ከፈለጉ፣ እንደ ስምዎ፣ የስልክ ቁጥርዎ፣ የመሳሪያ መረጃ፣ የመኖሪያ አድራሻ፣ የችግሩን መግለጫ የመሳሰሉ መረጃዎችን የዋስትና ካርድ/ኤሌክትሮኒክ የዋስትና ካርድ በመሙላት ወይም ችግሩን የተመለከተ ግብረ መልስ በመስጠት መረጃዎቹን ሊሰጡን ይችላሉ፤
<br /><br />
(4)ለእኛ የሚያቀርቡልን ሌሎች መረጃዎች። ለምሳሌ፣ እንደ sweepstakes፣ ሽልማት የሚያስገኙ ውድድሮችና የደጋፊ ሙከራ ጥናት የመሳሰሉ ተግባራቶቻችን ላይ ሲሳተፉ፣ የቢሆን ሁኔታው በሚጠይቀው መሰረት የግልዎን ቅጽል ስም፣ አቫታር፣ ስም፣ የስልክ ቁጥርና ሌላ መረጃ ማቅረብ ሊኖርብዎት ይችላል።

<h2>1.2 እርስዎ ምርቶቻችንን ወይም አገልግሎቶቻችንን ሲጠቀሙ የምናገኛቸው መረጃዎች</h2>

እርስዎ የ TECNO ምርቶችን ወይም አገልግሎቶችን በሚጠቀሙበት ወቅት፣ ምርቶችን ወይም አገልግሎቶችን ለእርስዎ ለማቅረብ ሲባል፣ በእርስዎ ፈቃድ ወይም ስምምነት መሰረት አስፈላጊ መረጃዎችን እንሰበስባለን፤ እነርሱም፡
<br /><br />
(1)መሳሪያውን የሚመለከት መረጃ። የተወሰኑ አገልግሎቶች የሚሰጡት በአንድ የተለየ የመሳሪያ ዓይነት ላይ በመሆኑ፣ የንግድ ስራን በማቀለጣፍና መሳሪያውን በመጠቀም ሒደት ውስጥ መሳሪያውን የሚመለከቱ መረጃዎችን ልንሰበስብ እንችላለን፤ ለምሳሌ፡ የመሳሪያው ስም፣ የመሳሪያው ሞዴል፣ ክልልና የቋንቋ ቅንብሮች፣ የመሳሪያው መለያ ኮድ፣ የመሳሪያው የሐርድዌር መረጃና ሁኔታ፣ የተጠቃሚ ልማዶች፣ የ IP አድራሻ፣ Mac አድራሻ፣ የኦፕሬቲንግ ሲስተም ስሪት፣ PLMN፣ የአንድሮይድ ሲስተም ስሪት፣ የኔትወርክ ኦፕሬተር መሳሪያ፣ ወዘተ...
<br /><br />
(2)ምዝግብ መረጃ። ምርቶቻችንን ወይም አገልግሎቶቻችንን ሲጠቀሙ፣ የተወሰኑ መረጃዎችን ሰብሰበን በምዝግብ ፋይል ውስጥ እናስቀምጣለን። ለምሳሌ፡ የአገልግሎት ተደራሽነት ጊዜ፣ የተደራሽነት ድግግሞሽ፣ የተጠቀመት ጊዜ፣ ጊዜያዊ ነባሪ መልእክቶች፣ ስታንዳርድ የሲስተም ምዝግቦች፣ የክስተት መረጃ (ስህተቶች፣ ሳንካዎች፣ አጥፍቶ ማብራት፣ ዝማኔዎች)፣ ወዘተ..
<br /><br />
(3)አድራሻን የሚመለከት መረጃ። የተወሰኑ አድራሻ ላይ የተመሰረቱ አገልግሎቶችን መጠቀም ሲያስፈልግዎት፣ ለምሳሌ ዳሳሽ ሶፍትዌር መጠቀም፣ በአንድ መልክዓ ምድራዊ አካባቢ የአየር ሁኔታዎችን መመልከት፣ የስልክዎን አድራሻ መልሶ ማግኘት፣ መልክዓ ምድራዊ አካባቢዎን ለሌሎች ማጋራት፣ ወዘተ...የእርስዎን ፈቃድ ስናገኝ እርስዎ የሚጠቀሙበትን መሳሪያ ተጨባጭ አድራሻ የሚመለከት ተቀራራቢ ወይም ትክክለኛ መረጃን ተጠቅመን መከወን እንችላለን። ለምሳሌ፡ የኬክሮስና ኬንትሮስ መረጃ፣ የሃገር ወይም የአካባቢ ኮድ፣ የከተማ ኮድ፣ የማህበረሰብ መለያ፣ የዳሰሳ ጉዞ መስመር፣ የኦፕሬተር መለያ፣ ወዘተ. የፈቃድ ስምምነትዎን ካልሰጡ በስተቀር ወይም በሚመለከተው ሃገር ወይም ክልል የሕግ ድንጋጌ የተቀመጡ ሁኔታዎችን ለማክበር ካልሆነ በስተቀር፣ እርስዎ ያሉበትን ቦታ ለማወቅ ስንል አድራሻዎን የሚመለከት መረጃ መሰብሰባችንን አንቀጥልበትም። በቀጥታ ሞባይል ስልክዎ ላይ ለተዘማጅ መተግበሪያዎች የአድራሻ አገልግሎት ፈቃዶችን የማጥፋት መብት አለዎት።
<br /><br />
(4)የኩኪ መረጃ። ድረ ገጾቻችን፣ አሳታፊ መተግበሪያዎች፣ የ TECNO ምርቶችና ማስታወቂያዎች እንደ ኩኪስ፣ ፒክስል ታግስና የድረ ገጽ ቢከንስ የመሳሰሉ ቴክኖሎጂዎችን በመጠቀም አግባብነት ያላቸውን የግል መረጃዎችዎን ሊሰበስቡ ይችላሉ።
<br /><br />
(5)ሌሎች የግል መረጃዎች። የተለያዩ ዓይነት ምርቶች ወይም አገልግሎቶች እርስዎን በተመለከተ የተለያዩ ዓይነት የግል መረጃዎችን ሊያገኙ ይችላሉ። ለምሳሌ፡ እንደ ፊትነስ ትራከርስና የስፖርት እጅ ሰዓት የመሳሰሉ የስፖርት ምርቶች የልብ ምት፣ እርምጃና አድራሻ የመሳሰሉ መረጃዎችን ሊያገኙ ይችላሉ። እኛ የምናቀርብልዎ ምርቶች ወይም አገልግሎቶች በርካታ በመሆናቸው ምክንያት፣ የግል መረጃዎ ጥቅም ላይ ሊውል የሚችልባቸውን የቢሆን ሁኔታዎች በሙሉ መዘርዘር አንችልም። በዚህ የግላዊ መብት ፖሊሲ ውስጥ ላልተሸፈኑ የግል መረጃዎች፣ሊሰበሰብ የሚችለውን የግል መረጃ በተመለከተ የሚመለከተው ምርት ወይም አገልግሎት በምርቱ ወይም በአገልግሎቱ የተወሰነ የግላዊ መብት ፖሊሲ አማካይነት ወይም በማሳወቂያ ወይም በሌላ መንገድ ያሳውቅዎትና መረጃውን ከመሰብሰቡ በፊትም የእርስዎን ፈቃድ ይጠይቃል።

<h2>1.3 ከሶስተኛ ወገኖች የተገኘ መረጃ</h2>

ሕግ በሚፈቅደው መሰረት፣ የግል መረጃዎን ከሕዝባዊ ቻናሎች ወይም ከሶስተኛ ወገኖች ልናገኝ እንችላለን። ለምሳሌ፡ የሶስተኛ ወገን የማህበራዊ ትስስር አገልግሎቶችን ወይም በቅድሚያ የተጫኑ የሶስተኛ ወገን መተግበሪያዎችን ሲጠቀሙ፣ ከእነዚህ አገልግሎቶች ወይም መተግበሪያዎችም የግል መረጃዎን ልናገኝ እንችላለን። በተጨማሪ፣ በሚሰበሰብበት ወቅት ሁኔታውን አስረድተን ፈቃድዎን እናገኛለን።
<br /><br />
TECNO ሌሎች ዘዴዎችንም ተጠቅሞ ስለእርስዎ፣ ስለመሳሪያዎ ወይም ስለ አገልግሎቶች አጠቃቀም ሌሎች መረጃዎችን ሊሰበስብ ይችላል፤ ይህም ጉዳይ መረጃ በሚሰበሰብበት ወቅት ይገለጽልዎታል ወይም የእርስዎን ፈቃድ እንጠይቃለን።

<h2>1.4 ግላዊ ያልሆኑ መረጃዎች አሰባሰብና አጠቃቀም</h2>

ግላዊ ያልሆነ መረጃ ማለት የአንድ የተፈጥሮ ሰውን ማንነት ለማወቅ ሊያገለግል የማይችል መረጃ ማለት ነው፤ ለምሳሌም የድረ ገጽ ጉብኝቶች፣ መተግበሪያዎችን ማውረድ፣ የምርት ሽያጭና የተለያዩ ስታስቲካዊ የማጠቃለያ መረጃዎች ይገኙበታል። መረጃ የምንሰበስብበት ዓላማ ተጠቃሚዎች ምርቶቻችንን እና አገልግሎቶቻችንን እንዴት እንደሚጠቀሙ ለመረዳት ሲሆን፣ ይህንንም ተጠቅመን አገልግሎቶቻችንን በቀጣይነት ለማሻሻልና የተጠቃሚውን ፍላጎቶች በተሻለ ሁኔታ ለማሟ ላት ነው። እንዲህ ዓይነት መረጃ ግላዊ መረጃ ባለመሆኑ፣ ግላዊ ያልሆኑ መረጃዎችን በሕግ በሚፈቀደው መሰረት በራሳችን ውሳኔ ልንሰበስብ፣ ልንጠቀም፣ ልንገልጽና ልናስተላልፍ እንችላለን፤ እንዲህ ዓይነቱ መረጃ ከግላዊ መረጃ ጋር ሲቀላቀል፣ እንደ ግላዊ መረጃ ይቆጠራል። የግላዊ መረጃ ጥበቃን በሚመለከቱ ተዛማጅ ሕጎችና ደንቦች በሚጠይቁት መሰረት ይህን መረጃ እንከውናለን። 
<br /><br />
እዚህ ላይ በድጋሚ አጽንኦት ሊሰጠውና ሊገለጽ የሚገባው ነገር፣ የምርቶቻችን እና አገልግሎቶቻችን ቁጥር በርካታ በመሆኑ ምክንያት፣ በ TECNO የሚሰበሰብ ግላዊ መረጃ ይዘትና የቢሆን ሁኔታዎች የንግድ ስራ የቢሆን ሁኔታዎቻችንን በሙሉ ሊሸፍን አይችልም። በዚህ ፖሊሲ ውስጥ ላልተካተተ የትኛውም ጉዳይ፣ በተወሰኑ ምርቶች ወይም አገልግሎቶች የግላዊ መብት ፖሊሲ ውስጥ በመጥቀስ ወይም በተወሰነ የንግድ ስራ የቢሆን ሁኔታዎች ውስጥ መረጃ በሚሰበሰብበት ወቅት በሚላክ ሌላ የማሳወቂያ መንገድ ልናጠናክረው እንችላለን።

<h2>2. ግላዊ መረጃ የምንጠቀምበት ዓላማ</h2>

በተጠቃሚ ስምምነት እና/ወይም የአገልግሎት ውል ውስጥ በተገለጸው መሰረት ለእርስዎ መፈጸም የሚገቡንን ግዴታዎች መወጣት ሲያስፈልገን፣ ወይም እኛ ወይም ሶስተኛ ወገን ለሚያከናውነው ቅቡል ዓላማ አስፈላጊ ሆኖ ስናገኘው፣ የእርስዎን ፈቃድ ካገኘን በኋላ በዚህ የግላዊ መብት ጥበቃ ፖሊሲ ውስጥ ለተገለጹት ዓላማዎች ግላዊ መረጃዎትን ልንከውን እንችላለን። አግባብነት ያላቸውን የሕግ ግዴታዎች ለማክበርና ለመፈጸም ስንልም ግላዊ መረጃዎትን ልንከውን እንችላለን። ግላዊ መረጃዎትን በምንጠቀምበት ወቅት የዚህን የግላዊ መብት ፖሊሲ ይዘትንና ማሻሻያዎቹን በጥብቅ የምንፈጽም ይሆናል።
<br /><br />
2.1 	የምዝገባ አገልግሎቶችና የአካውንት አስተዳደር አገልግሎቶችን ለእርስዎ ለማቅረብ። እርስዎ በምዝገባ ወቅት የሰጡትን መሰረታዊ መረጃ በመጠቀም ተያያዥ የምዝገባ አገልግሎቶችና ቀጣይ የአካውንት አስተዳደር አገልግሎቶችን እናቀርብልዎታለን፤
<br /><br />
2.2 	እርስዎ ለከፈጸሙት ግዥና ለድሕረ ግዥ ተግባራት የደንበኛ እገዛና ተዛማጅ አገልግሎቶችን ለመስጠት። ለምሳሌ፡ የማድረስ አገልግሎት፣ የዋስትና አገልግሎት፣ የቴክኒክ ድጋፍ ስንሰጥዎ ወይም በ የሳንካዎች ሪፖርት ግብረ መልስ አማካይነት አድራሻዎትን በፍጥነት አግኝተን ያልተለመዱ ችግሮችን ለመፍታት እንድንችል እርስዎ አስፈላጊ መረጃዎችን መስጠት ይኖርብዎታል።
<br /><br />
2.3 	ለፍላጎትዎ ወይም ለጥቅሞችዎ መሳካት ሲባል የመረጃ አገልግሎቶች እንድናቀርብልዎ። ለምሳሌ፡ እኛ ወይም ሶስተኛ ወገን የአድራሻዎን መረጃ ተጠቅመን የአየር ሁኔታ ትንበያ ማወቂያ፣ የመልክዓ ምድራዊ አድራሻ ዳሰሳ እና ሌሎች ተዛማጅ የመረጃ አገልግሎቶችን ልናቀርብልዎ እንችላለን፤ ግላዊ መረጃዎን ልንጠቀም፣ የአጠቃቀም ልማድዎንና የባህርይ ምርጫዎትን ልንተነትንና በእርስዎ ፈቃድ መሰረትም የማሳወቂያ ወይም የይዘት ግፊት አገልግሎቶችን ልናቀርብልዎ እንችላለን።
<br /><br />
2.4 	የተሻሉ ምርቶችንና አገልግሎቶችን ለእርስዎ ማቅረባችንን ለመቀጠል፣ በምርት ማሻሻያ እና በተጠቃሚ ተሞክሮ ተዛማጅ ፕሮግራሞች ወይም አሳታፊ ተግባራት ውስጥ እንዲሳተፉ ልንጋብዝዎት እንችላለን። ፕሮግራሞቻችንን ወይም ተግባራቶቻችንን ከተቀላቀሉ በኋላ፣ እንደ የሞባይል ስልክ ቁጥር (በዋነኛነት ለምርምርና ለምላሽ ጉብኝት የሚያገለግል)፣ የመሳሪያ መረጃ፣ የክዋኔ ባህርይ መረጃ፣ የአድራሻ መረጃና የምዝግብ መረጃ ያሉ አስፈላጊ ግላዊ መረጃዎችዎን ለስታስቲካዊ ትንተና ተጠቅመን ምርቶችን በቀጣይነት ለማሻሻልና ለማትባት እንደዚሁም የተሻለ የተጠቃሚ ተሞክሮ ለመፍጠር እንሰራለን።
<br /><br />
2.5 	ለንግድ ማስተዋወቂያ ተግባራት። ወደ sweepstake፣ ውድድር ወይም ተመሳሳይ ማስታወቂያ ከገቡ፣ እርስዎ የሚሰጡንን መረጃ ተጠቅመን እነዚያን ፕሮግራሞች እናስተዳድራለን፤
<br /><br />
2.6 	የገበያ ድርሻን ለመተንተን የሚያስችሉ አነስተኛ የደንበኛ የዳሰሳ ጥናት ልናካሂድ እንችላለን። የድረ ገጽ ጉብኝቶች፣ የወረዱ መተግበሪያዎችና የምርት ሽያጮች የመሳሰሉትን መረጃዎች በመሰብሰብ የገበያ ድርሻን ለመተንተንና ለንግድ ስራ ዕድገት ማጣቀሻ ለመፍጠር ልንጠቀምበት እንችላለን።
<br /><br />
2.7 	የፈቃድ ስምምነትዎን የሚሰጡባቸው ሌሎች ዓላማዎች። ግላዊ መረጃዎትን ለሌሎች ዓላማዎች ለመጠቀም ስንፈልግ፣ ዓላማው በዚህ ፖሊሲ ውስጥ ካልተገለጸ፣ የዚያን ምርት ወይም አገልግሎት የግላዊ መብት ፖሊሲ ወይም ማስታወቂያ ወይም ለአርስዎ ተደራሽ የሆኑ ሌሎች መንገዶችን ተጠቅመን የእርስዎን ፈቃድ በቅድሚያ እንጠይቃለን። 

<h1>II.ኩኪዎች እና ተመሳሳይ ቴክኖሎጂዎችን እንዴት እንጠቀማለን</h1>

ኩኪዎች በድረ ገጾቻችን፣ በመተግበሪያዎቻችን ወይም አገልግሎቶቻችን የሚተላለፉና በእርስዎ መሳሪያ ላይ የሚከማቹ አነስተኛ ፋይሎች ናቸው። ኩኪዎችና ሌሎች ተመሳሳይ ቴክኖሎጂዎችን ተጠቅመን እርስዎን ከሌሎች የድረ ገጾቻችን ተጠቃሚዎች እንለይዎታለን። ድረ ገጾቻችን፣ የኦንላይን አገልግሎቶቻችን፣ አሳታፊ መተግበሪያዎቻችን፣ ኢሜይል እና ሌሎች የመረጃ አገልግሎቶቻችን እንደ ፒክስል ታግ እና የድር ቢከንስ ያሉ ኩኪዎችና ሌሎች ቴክኖሎጂዎችን ሊጠቀሙ ይችላሉ። በኩኪዎችና በተመሳሳይ ቴክኖሎጂዎች የተሰበሰቡ መረጃዎችን ግላዊ ያልሆኑ መረጃዎች አድርገን እንቆጥራቸዋለን። ይሁን እንጂ፣ የኢንተርኔት ፕሮቶኮል (IP) አድራሻዎች ወይም ተመሳሳይ መለያ ነገሮች በሚመለከታቸው ሃገራት ሕጎች ውስጥ እንደ ግላዊ መረጃ የሚታዩ እስከሆነ ድረስ፣ እኛም የሃገራቱን ሕጎች የምንከተል ይሆናል።
<br /><br />
እኛ እና አጋሮቻችን ኩኪዎችን ወይም ተመሳሳይ የመከታተያ ቴክኖሎጂዎችን ተጠቅመን በመሳሪያዎ ላይ የሞባይል ሶፍትዌር አጠቃቀምን በተሻለ ለመረዳት፣ መተግበሪያውን በምን ያህል መጠን እንደሚጠቀሙት ለመገንዘብ፣ በመተግበሪያው ውስጥ የሚከሰቱ ክስተቶች፣ አጠቃላይ አጠቃቀም፣ የአፈጻጸም መረጃና መተግበሪያው የወረደበትን ቦታ ለመረዳት እንችላለን፤ እኛ እና አጋሮቻችን ኩኪዎችን ወይም ተመሳሳይ የመከታተያ ቴክኖሎጂዎችን ተጠቅመን አዝማሚያዎችን ለመተንተን፣ ጣቢያን ለማስተዳደር፣ በጣቢያው ላይ የተጠቃሚውን ባህርይ ለመከታተልና ባጠቃላይ የተጠቃሚ መሰረታችንን የሚመለከቱ ስነ ሕዝባዊ መረጃዎችን እንሰበስባለን። ለምሳሌ፡ ከሶስተኛ ወገኖች ጋር በመተባበር በድረ ገጾቻችን ላይ ማስታወቂያዎችን እንዲያሳዩ ወይም በሌሎች ድረ ገጾች ላይ የእኛን ማስታወቂያዎች እንዲያስተዳድሩ ማድረግ እንችላለን። ሶስተኛ ወገን አጋሮቻችንም ኩኪዎችን ወይም ተመሳሳይ የመከታተያ ቴክኖሎጂዎችን ተጠቅመው በእርስዎ የአሰሳ ታሪክና ፍላጎት ላይ የተመሰረቱ ማስታወቂያዎችን ሊያቀርቡልዎ ይችላሉ። ፍላጎት ላይ የተመሰረቱ ማስታወቂያዎችን ላለማየት ከፈለጉ፣ "ኩኪዎችን ማጥራት/ማቦዘን" የሚለውን መርጠው ኩኪዎችና የኩኪ ምርጫዎችን ለማስተዳደር ይችላሉ። በአሳሽዎ ላይ አትከታተል የሚለው ከነቃ፣ ድረ ገጾቻችን በሙሉ ቅንብርዎን ያከብራሉ።
<br /><br />
ድረ ገጾችና መተግበሪያዎች ውስጥ የተከማቹትን ሁሉንም ኩኪዎች በሙሉ ማጥራት ይችላሉ፤ ይህን ካደረጉ ግን፣ ድረ ገጾቻችንን ወይም መተግበሪያዎቻችንን በጎበኙ ቁጥር ቅንብሮቹን መቀየር ይኖርብዎታል። አብዛኞቹ አሳሾች ኩኪዎች ለማገድ የሚያስችል ተግባር አላቸው። በማሰሺያ በኩል ኩኪዎች ለማስተዳደር ከፈለጉ፣ ማሰሺያውን ያዘጋጀውን አካል መግቢያ ማየት ወይም ኢንተርኔት ላይ መፈለግ ይችላሉ። ኩኪዎችከታገዱ፣ የተወሰኑ የድረ ገጹ ጠባያትና ተግባራት በአግባቡ ላይሰሩ እንደሚችሉ ወይም ሙሉ በሙሉ ስራቸውን ሊያቆሙ እንደሚችሉ እባከዎ ይገንዘቡ።



<h1>III. <u>የእርስዎን</u> የግል መረጃ የምናከማችበትና የምንጠብቅበት መንገድ</h1>

በእርስዎ የፈቃድ ስምምነት መሰረት የተሰበሰበ የግል መረጃ በሚመለከታቸው ሃገራት ውስጥ የግላዊ መብት ጥበቃን በተመለከተ ባሉ ሕጎችና ደንቦች መሰረት የሚከማች ይሆናል። የሃገር ውስጥ ሕጎችና ደንቦች የሚከለክሉ ከሆነ፣ የሰበሰብነውን የግል መረጃ የምናከማቸው የንግድ ስራችን ከሚገኝበት ሃገር ውጭ ባሉ ሀገራት ወይም ክልላት ውስጥ ይሆናል።
<br /><br />
መረጃውን የምናከማቸው የንግድ ስራችን በሚገኝበት ሃገር ውስጥ ወይም ሕጎችና ደንቦችን እስካልጣስን ድረስ በሌሎች ሃገራት ወይም ክልሎች ውስጥ ቢሆንም፣ የመረጃ አከመቻቸትን በሚመለከቱ አግባብነት ያላቸው ሕጎችና ደንቦች መሰረት እናስቀምጣለን። በተመሳሳይም፣ የግል መረጃ ክወና መገለጫ ባህርያት፣ ወሰን እና ዓላማ፣ በክዋኔ ወቅት ሊከሰቱ የሚችሉ ስጋቶችና ጉዳቱ ሊያስከትላቸው የሚችሉ ከባድ ውጤቶች፣ ወዘተ ከግምት ውስጥ አስገብተን አስፈላጊ የደህንነት እርምጃዎችን እንተገብራለን። ለምሳሌ፡ የተሰበሰበን የግል መረጃ ለመጠበቅ የማመስጠርና ማንነትን የመሰወር ዘዴዎችን እንጠቀማለን። መረጃውን ይዘን የምናቆየውም በሕግ ለሚፈቀደው አጭር ጊዜ ያህል ነው። በሕግ ላልተደነገጉት ጉዳዮች፣ ለንግድ ስራው አስፈላጊ ለሆነው አጭር የማከማቻ ጊዜ ያህል መረጃውን እናቆያለን። የማከማቻ ጊዜው ላለፈ ወይም እኛ እንድንሰርዘው ከእርስዎ ለተጠየቅነው መረጃ፣ ይህንኑ መረጃ እንሰርዘዋለን ወይም አግባብነት ያለቸውን ሕጎችና ደንቦች በማይጥስ መልኩ ሌሎች ተገቢ የሆኑ እርምጃዎችን እንወስዳለን። በተጨማሪም፣ የግል መረጃዎን ደህንነት ለመጠበቅና መረጃው ያለአግባብ ጥቅም ላይ እንዳይውል፣ ባልተፈቀደለት ሰው እንዳይደረስና ያለፈቃድ እንዳይለወጥ፣ ይፋ እንዳይደረግ ወይም እንዳይወገድ፣ ወዘተ ለመጠበቅ አስፈላጊ እርምጃዎችን እንወስዳለን።
<br /><br />
ይሁን እንጂ፣ እርምጃዎቹ ምንም ያህል እንከን አልባ ቢሆኑ፣ የመረጃ ክምችት የደህንነት ጉዳዮች ክስተትን ማስቀረት እንደሚቻል ሙሉ ዋስትና እንደማይሰጥ ልናስታውስዎ ይገባል። የደህንነት ጥሰት ከተፈጸመ፣ አግባብነት ያላቸው ሕጎችና ደንቦች በሚጠይቁት መሰረት ለሚመለከታቸው ተቆጣጣሪ ባለስልጣናት እናሳውቃለን፤ ጥሰቱ የተፈጸመበትን የግል መረጃ ዓይነት፣ የመረጃው ባለቤቶች ብዛት፣ ጥሰቱ ሊያስከትላቸው የሚችላቸው አሉታዊ ውጤቶችና በተቆጣጣሪ ባለስልጣናት መስፈርቶች መሰረት ለመውሰድ ያሰብናቸው የማስተካከያ እርምጃዎችንም እንገልጻለን። መረጃ ማፈትለኩ የሚያስከትለውን ጉዳትና አሉታዊ ውጤት ለማስተካከል ወይም ለማቃለል የተሻሉ እርምጃዎችን እንወስዳለን። በሕጎችና ደንቦች ሲፈቀድ ወይም ሲጠየቅ፣ በእርስዎ ላይ ሊደርሱ የሚችሉትን ውጤቶች ወይም ከፍተኛ ጉዳቶች ወቅቱን በጠበቀ መልኩ የምናሳውቅዎ ሲሆን፣ ይህም መብቶችዎን በተቻለ መጠን ለመጠበቅ አግባብነት ያላቸውን እርምጃዎች በፍጥነት እንዲወስዱ ያስችልዎታል።
<br /><br />
ደህንነታቸው ፍጹም አስተማማኝ የሆኑ ድረ ገጾች፣ የኢንተርኔት ስርጭት፣ የኮምፒዩተር ሲስተምና ገመድ አልባ ትስስሮች የሉም። እኛ ከወሰድናቸው አስፈላጊ የጥበቃ እርምጃዎች በስተቀር፣ ተጠቃሚዎች የግላዊ ደህንነት ስጋቶችን ግንዛቤ ማጠናከር አለባቸው። ለምሳሌ፣ ከእኛ አገልግሎቶች ወደ ሶስተኛ ወገን ድረ ገጾች፣ ማስፈንጠሪያዎች፣ ምርቶች ወይም አገልግሎቶች ሲሸጋገሩ፣ እነዚያ ድረ ገጾች፣ ማስፈንጠሪያዎች፣ ምርቶች ወይም አገልግሎቶች ለሰበሰቡት ማንኛውም መረጃ ደህንነት ሲባል፣ እባክዎ የእነዚያን ሶስተኛ ወገኖች ደንቦችና ሁኔታዎች በጥንቃቄ ያንብቡ። እነዚህ ሶስተኛ ወገኖች ለሚፈጽሙት የመረጃ ደህንነት ጉዳዮች ምንም ዓይነት ሃላፊነት አንወስድም። በድረ ገጾቻችን፣ በምርቶቻችን ወይም አገልግሎቶቻችን ውስጥ የተወሰኑ ይዘቶች፣ ማስታወቂያዎች ወይም ተግባራትን ካገኙ፣ ምርቶቹ ወይም አገልግሎቶቹ በሶስተኛ ወገን ሊቀርቡ የሚችሉና ግላዊ መብትዎንና ደህንነትዎን ለአደጋ ሊያጋልጡ የሚችሉ ናቸው፤ በሕግና ደንቦች መሰረት ቅድሚያ ሰጥተን ስለምናስተናግደው እባክዎ ወዲያውኑ ያነጋግሩን።

<h1>IV.የግል መረጃዎንና ውሂብዎን የምናጋራበት፣ የምናስተላልፍበትና ይፋ የምናደርግበት መንገድ</h1>

የግል መረጃዎን ስናጋራ፣ ስናስተላልፍና ይፋ ስናደርግ፣ የማሳነስ፣ የአስፈላጊነትና የሕጋዊነት መርሆዎችና መስፈርቶችን እናከብራለን። በመደበኛ ሁኔታዎች ውስጥ፣ የግል መረጃዎን ለውጭ አካላት አናጋራም፣ አናስተለልፍም ወይም ይፋ አናደርግም። ይሁን እንጂ፣ አግባብነት ያላቸው ሕጎችና ደንቦች እስከፈቀዱ ድረስ፣ የግል መረጃዎን በሚከተሉት ሁኔታዎች የምናጋራ፣ የምናስተላልፍና ይፋ የምናደርግ ይሆናል።
<br /><br />
ወቅታቸውን የጠበቁ አገልግሎቶችን ለእርስዎ ለማቅረብ እንድንችል፣ የግል መረጃዎ ለ TECNO አጋር ኩባንያዎች ሊጋራ ይችላል። የግል መረጃዎን ለ TECNO አጋር ኩባንያዎች የምናጋራው ለሕጋዊና ግልጽ ለሆኑ ዓላማዎች ብቻ ነው፤ የሚጋራውም መረጃ አገልግሎቶችን ለመስጠት የሚያስፈልገው ብቻ ሲሆን በዚህ የግላዊ መብት ፖሊሲ ውስጥ በተቀመጡት ዓላማዎችም የሚገዛ ይሆናል። የሚመለከተው ዓላማ በዚህ ፖሊሲ ውስጥ ካልተካተተ፣ በተዛማጅ የግላዊ መብት ፖሊሲ ወይም በተወሰነ ምርት ወይም አገልግሎት ማስታወቂያ ውስጥ እንገልጸዋለን።
<br /><br />
የተወሰኑ ተግባራትን ለማከናወን ወይም የተሻለ አገልግሎትና የተሻለ የተጠቃሚ ተሞክሮ ለእርስዎ ለማቅረብ፣ አስፈላጊ የሆኑ የግል መረጃዎችዎን ለተፈቀደላቸው ሶስተኛ ወገን አጋሮች (የሎጂስቲክስ አገልግሎት አቅራቢዎች፣ የመረጃ ማከማቸት አገልግሎት ሰጪዎች፣ የድሕረ ሽያጭ አገልግሎት አቅራቢዎች፣ የግብይት ማስተዋወቂያ አገልግሎት ሰጪዎች፣ ወዘተ) ልናጋራ እንችላለን። ለምሳሌ፡ የTECNO ምርቶችን ሲገዙ፣ TECNO ለእርስዎ የማስረከብ አገልግሎትን ለመስጠት እንዲያስችለው ተዛማጅ የግል መረጃዎን ለሎጂስቲክስ አገልግሎት አቅራቢው ሊሰጥ ይችላል፤ የድሕረ ሽያጭ አገልግሎትን ለእርስዎ ለማቅረብ ሲባል፣ የተሻለ አገልግሎትና ድጋፍ ያገኙ ዘንድ ተዛማጅ የግል መረጃዎትን ለድሕረ ሽያጭ አገልግሎት ሰጪ ማቅረብ ሊያስፈልገን ይችላል ። እንዲህ ዓይነት የማጋራት ተግባራትን ለማከናወን የማሳነስ፣ የአስፈላጊነትና የሕጋዊነት መርሆዎችን እናከብራለን። መረጃ ከማጋራታችን በፊት፣ ከተፈቀደላቸው አጋሮች ጋር ጥብቅ የሆኑ የሚስጥራዊነት ስምምነቶችን የምንፈራረም ሲሆን፣ በዚህ ፖሊሲና አግባብነት ባላቸው የክልልዎ ሕጎች መሰረት የግል መረጃዎን ለመከወን አግባብነት ያላቸውን የሚስጥራዊነትና የደህንነት እርምጃዎችን እንዲወስዱም እንጠይቃለን።
<br /><br />
የግምገማ፣ ትንተና ወይም ሌሎች የንግድ ስራ አገልግሎቶችን ለማቅረብ፣ ግላዊ ያልሆኑ መረጃዎችዎንም ለሶስተኛ ወገኖች ልናጋራ እንችላለን፤ ለምሳሌ፡ አጋሮች (ለምሳሌ የማስታወቂያ አገልግሎት አቅራቢዎች) የአገልግሎቶቻቸውን ውጤታማነት፣ ግብረ መልስና የአጠቃቀም አዝማሚያዎች ለመገንዘብ እንዲችሉ ጥቅል መረጃን ልንጠቀም እንችላለን።
<br /><br />
ውህደት፣ ግዥ ወይም የኪሳራ ሂሳብ ማጣራት፣ የሐብት ዝውውርና ሌሎች ተዘማጅ ግብይቶች ሲከናወኑ፣የግል መረጃ ዝውውር የሚከናወን ከሆነ፣ የግል መረጃዎትን የያዘው አዲሱ ኩባንያ ወይም ድርጅት በስምምነት ወይም በሌሎች ተገቢ እርምጃዎች አማካይነት በዚህ ፖሊሲ መገዛቱን እንዲቀጥል የምናደርግ ሲሆን፣ ይሄው ተቋም ግላዊ መረጃን ለመከወን የሚስጥራዊነትና የደህንነት እርምጃዎችን ከዚህ ፖሊሲ መስፈርቶች ባላነሰ ሁኔታ እንዲወስድም እንጠይቃለን።
<br /><br />
የግል መረጃዎን ይፋ ልናደርግ የምንችለው በሚከተሉት ሁኔታዎች መሰረት ብቻ ነው፡ የእርስዎን ግልጽ ፈቃድ ስናገኝ፤ ወይም በሕግ የሚጠየቅን አስገዳጅ ይፋ ማድረጊያ ሁኔታ አፈጻጸምን ለማገዝ።

<h1>V.የግል መረጃዎ ከድንበር ባሻገር የሚተላለፍበት መንገድ</h1>

በዓለም አቀፍ ደረጃ የሚንቀሳቀስ ድርጅት በመሆናችን፣ ምርቶቻችንንና አገልግሎቶቻችንን ለመደገፍ በዓለም ዙሪያ የሚያግዙ ሐብቶች ወይም አገልጋዮች በተለያዩ ሃገራት ውይም ክልሎች ውስጥ አሉን። አገልግሎቶችን ለእርስዎ በተሻለ መንገድ ለማቅረብ፣ የሃገር ውስጥ ሕጎችና ደንቦች እስከፈቀዱ ድረስና የእርስዎና የፈቃድ ስምምነት ስናገኝ፣ የግል መረጃዎ እንዲከማች ወይም እንዲከወን ወደ ሶስተኛ ሃገር ወይም ክልል ልናስተላልፍ እንችላለን ወይም መረጃዎ በሶስተኛ ሃገር ወይም ክልል ሊደረስበት ይችላል። የእነዚህ ሃገራት ወይም ክልሎች የግላዊ መብት ጥበቃ ሕጎች የተለያዩ ሊሆኑ ይችላሉ። የግል መረጃን ድንበር ተሻጋሪ ዝውውርና ሌሎች ክዋኔዎች ለማካሄድ፣ የግል መረጃው የሚገኝበትን ሃገር ወይም ክልል ሕጋዊ መስፈርቶች እንከተላለን።

<h1>VI.ለግል መረጃዎ ያሉዎት መብቶች</h1>

የመረጃው ባለቤት በመሆንዎ፣ የግል መረጃዎን በተመለከተ የተለያዩ መብቶች አሉዎት፤ እነርሱም፣ ስምምነትን የማረጋገጥ፣ የመድረስ፣ የማረም፣ የመሰረዝ፣ የመሻርና ቅሬታዎችን የማቅረብ መብትን ይጨምራሉ። መብቶችዎን ሙሉ በሙሉ የምንገነዘብና የምናከብር ነን። መብቶችዎ በሚገባ መጠበቃቸውን ለማረጋገጥ የሚያስችሉ ንቁ እርምጃዎችንም እንወስዳለን። ይሁን እንጂ፣ በደህንነት ምክንያቶች የተነሳ ጥያቄዎን ከመከወናችን በፊት ማንነትዎን ማረጋገጥ እንደሚኖርብን እባክዎ ይገንዘቡ። በመርህ ደረጃ፣ እርስዎ ለሚያቀርቡት ሕጋዊና ምክንያታዊ ጥያቄ ክፍያ አናስከፍልም፤ ነገር ግን፣ እንዳግባብነቱ ከምክንያታዊ ገደብ ለሚያልፉ ተደጋጋሚ ጥያቄዎች የተወሰነ ክፍያ እናስከፍላለን። ምክንያታዊነት በጎደለው ሁኔታ ተደጋጋሚ የሆኑ፣ ከመጠን ያለፈ ቴክኒካዊ ስራ የሚጠይቁ (ለምሳሌ፡ አዳዲስ ሲስተሞችን ለማጎልበት ወይም ነባር አሰራሮችን ከመሰረቱ ለመቀየር)፣ በሌሎች ሰዎች ሕጋዊ መብቶች ላይ ስጋትን የሚጋርጡ ወይም ተጨባጭነት የጎደላቸውን፣ ወይም በሕግ የተቀመጡትን አስገዳጅ ድንጋጌዎች የሚጥሱ ጥያቄዎችን ውድቅ ልናደርግ እንችላለን።
<br /><br />
<b>6.1 የማረጋገጥና የመድረስመብት፡</b>የግል መረጃዎን እንዴት እንደምንሰበስብና እንደምንከውን በዚህ የግላዊ መብት ፖሊሲ አማካይነት ወይም በአንድ የተወሰነ ምርት ወይም አገልግሎት የግላዊ መብት ፖሊሲ ወይም ማስታወቂያ መልክ እናሳውቅዎታለን። ሳጥን ላይ ምልክት በማድረግ ወይም በሌሎች መንገዶች አማካይነት እንዲህ ዓይነት የመረጃ አሰባሰብና ክወናን የማረጋገጥ ወይም ያለመቀበል መብት አለዎት። ይሁን እንጂ፣ አልቀበሉም ካሉ በኋላ፣ ለመጠቀም የእርስዎን ግልጽ ፈቃድና ስምምነት የሚጠይቁ አንዳንድ ተግባራት ከዚህ በኋላ ዝግጁ ላይሆኑ ይችላሉ። ለእኛ ያቀረቡልንን የግል መረጃ በምርቶቻችን ወይም አገልግሎቶቻችን በይነ ገጽ ውስጥ በቀጥታ መድረስ ይችላሉ። ለመድረስ ያልቻሉት ካለ፣ በቀጣዩ አድራሻ ኢሜይል መላክ ይችላሉ፡ privacy@transsion.com የእርስዎ ኢሜይል እንደደረሰን ወዲያውኑ እናስተናግደዋለን። 
<br /><br />
<b>6.2 የማረምና የመሰረዝ መብት፡</b>የግል መረጃዎ ሲቀየር፣ ወይም እኛ የሰበሰብነውና የከወንነው የግል መረጃዎ የተሳሳተ ወይም ያልተሟላ ሆኖ ሲያገኙት፣ እርማቶች ወይም ጭማሪዎች እንድናደርግ የመጠየቅ መብት አለዎት። በሚመለከተው የምርት/አገልግሎት ተግባር ገጾች በመግባት አንዳንድ የግል መረጃዎችዎን በቀጥታ ማረም ወይም ማሻሻል ይችላሉ። እኛ የሰበሰብነው የግል መረጃዎ የተሰበሰበበትን ዓላማ ካሳካ ወይም አስፈላጊነቱ ካበቃ፣ ወይም የግል መረጃዎትን የሰበሰብነውና የከወንንበት መንገድ የሕጉንና ደንቦችን ድንጋጌዎች ወይም ይህን የግላዊ መብት ፖሊሲ እንደሚጥስ ከተገነዘቡ፣ የተጠቀሰውን የግል መረጃ እንድንሰርዝ የመጠየቅ መብት አለዎት። ለእርማት ወይም ስረዛ የሚሆን መንገድ ላልፈጠርንበት የግል መረጃ፣ በቀጣዩ የኢሜይል አድራሻ በኩል በመላክ መረጃው እንዲታረም ወይም እንዲሰረዝ መጠየቅ ይችላሉ፡ privacy@transsion.com 
<br /><br />
<b>6.3 የፈቃድ ስምምነትን መሻር፡</b> የተለያዩ ምርቶቻችንን ወይም አገልግሎቶቻችንን ተያያዥ ባህርያት ለማሳካት፣ አስፈላጊ የግል መረጃን በቅድመ ሁኔታነት እንጠይቃለን። ይህም በዚህ የግላዊ መብት ፖሊሲ "የግል መረጃዎን የምንሰበስብበትና የምንጠቀምበት መንገድ" የሚለው ክፍል ውስጥ ተገልጿል ። ቀደም ሲል ለተወሰነ ዓላማ ለእኛ ሰጥተውን የነበረውን የፈቃድ ስምምነትዎን ለመሻር መረጃውን መሰረዝ፣ የመሳሪያውን ባህርያት ማጥፋትና የፈቃድ ስምምነትዎን ለመሻር ጥያቄ ማቅረብ ይችላሉ፤ ከእነዚህም መካከል፣ እኛ የምናስተዳድረውን ወይም የምንቆጣጠረውን የግል መረጃዎን አሰባሰብ፣ አጠቃቀም እና/ወይም ይፋ አደራረግ ይገኝበታል።የፈቃድ ስምምነት ለመሻር ጥያቄ ማቅረቢያ ዘዴው በግላዊ መብት ፖሊሲው ወይም በአንድ የተወሰነ ምርት ወይም አገልግሎት ማስታወቂያ ውስጥ በግልጽ ከተቀመጠ፣ እባክዎ ይህንኑ ይከተሉ። ተለይቶ ካልተቀመጠ፣ የሚመለከተውን ጥያቄ ወደ privacy@transsion.com መላክ ይችላሉ። 
<br /><br />
<b>6.4 ቅሬታ የማቅረብ መብት፡</b>በሚከተለው አድራሻ ኢሜይል በመላክ ቅሬታዎን ለእኛ የማቅረብ መብት አለዎት፡privacy@transsion.com ቅሬታዎ እንደደረሰን ወዲያውኑ ምላሽ እንሰጣለን። በእኛ ምላሽ ካልተደሰቱ፣ በተለይ ደግሞ የግል መረጃዎትን የከወንንበት መንገድ ሕጋዊ መብቶችና ጥቅሞችዎን የሚጎዳ ከሆነ፣ ቅሬታዎትን ወይም ሪፖርትዎን በአካባቢዎ ለሚገኝ የግላዊ መብት ጥበቃ መምሪያ ማቅረብ ወይም ስልጣን ላለው ፍርድ ቤት ክስ መመስረት ይችላሉ።

<h1>VII.የልጆችን የግል መረጃ የምንይዝበት መንገድ</h1>

ልጆች (የተለያዩ ሃገራት ወይም ክልሎች ሕጎች የልጆችን ዕድሜ ለመወሰን በመነሻነት የሚያስቀምጡት የዕድሜ ክልል አለ፤ እኛም የልጆችን ዕድሜ የምንወስነው የንግ ስራችን በሚገኝበት ሃገር ወይም ክልል ሕጎችና ደንቦች መሰረት ነው) የሕጋዊ ሞግዚቶታቸው ፈቃድ ከሌለና አግባብነት ባላቸው ሕጎችና ደንቦች ካልተፈቀደላቸው በስተቀር የእኛን ምርቶች ወይም አገልግሎቶች መጠቀም አይፈቀድላቸውም። በመርህ ደረጃ፣ የልጆችን ግላዊ መረጃ በንቃት አንሰበስብም። የአንድን ልጅ የግል መረጃ የምንሰበስበው፣ የምንጠቀመውና ይፋ የምናደርገው ከልጁ ሞግዚት በግልጽ የተሰጠ ፈቃድ ስናገኝ፣ ሕጉ በሚፈቅደው መሰረትና ይህን መረጃ መሰብሰብ እጅግ አስፈላጊ ሲሆነ ብቻ ነው። የልጆ ሞግዚት በሃላፊነቱ ስር ያለን ልጅ የግል መረጃ ለማየት፣ ለማሻሻል ወይም ለመሰረዝ ቢፈልግ፣ በዚህ ውስጥ በተጠቀሱት ዘዴዎች አማካይነት ያነጋግሩንና እኛም ወቅቱን በጠበቀ መንገድ ምላሽ እንሰጣለን። የልጁ መረጃ ለእኛ የተሰጠን ሕጋዊ ሞግዚቱ ሳያውቅ መሆኑን ከተገነዘቡ፣ እባክዎ በቀጣዩ ኢሜይል አድራሻ ያሳውቁንprivacy@transsion.com ። የተባለውን መረጃ በተቻለ ፍጥነት እናስወግዳለን። የአንድን ልጅ የግል መረጃ የሰበሰብነው ከሕጋዊ ሞግዚቱ የቅድሚያ ፈቃድ ሳናገኝ መሆኑን ከደረስንበት፣ ይህንኑ ይዘት በተቻለ ፍጥነት ለማስወገድ የሚያስችሉ እርምጃዎችን እንወስዳለን።

<h1>VIII.ሶስተኛ ወገን አገልግሎት ሰጪዎችና አገልግሎቶች</h1>

የ TECNO ምርቶችን ወይም አገልግሎቶችን ሲጠቀሙ፣ ከእኛ ውጭ ያሉ ሶስተኛ ወገኖች የሚያቀርቡት የሶስተኛ ወገን ድረ ገጾች ወይም ይዘትና አገልግሎቶች ማስፈንጠሪያ ሊደርስዎት ይችላል። የሶስተኛ ወገን ድረ ገጾች፣ ምርቶችና አገልግሎቶችን ለመጎብኘት ወይም ለመቀበል የራስዎን ግምት ወስደው መወሰን ይችላሉ። የግላዊ መብት ፖሊሲያችን የትኛውም ሶስተኛ ወገን በሚያቀርባቸው ምርቶችና አገልግሎቶች ላይ ተፈጻሚ አይሆንም። አንድ ሶስተኛ ወገን ላይ ከፍተኛ ቁጥጥር ማድረግ የማንችል በመሆኑ፣ ሶስተኛው ወገን የግል መረጃዎን ለመሰብሰቡና ለመከወኑ ሃላፊነት ልንወስድ አንችልም። ስለዚህ፣ ማንኛውንም መረጃ ለሶስተኛ ወገን በሚያቀርቡበት ጊዜ፣ የግል መረጃዎን ለመጠበቅ እባክዎ የሶስተኛ ወገኑን የግላዊ መብት ፖሊሲ በጥንቃቄ ይገንዘቡና ይወቁ።

<h1>IX.የፖሊሲው አጋዥ እና ማዘመኛ</h1>

ይህ ፖሊሲ በዋነኛነት የሚያብራራው እርስዎ የTECNO ምርቶችን ወይም አገልግሎቶችን በሚጠቀሙበት ወቅት የግል መረጃዎን እንዴት እንደምንሰበስብ፣ እንደምንከውን፣ እንደምናከማችና እንደምናስተላልፍ ነው። ይሁን እንጂ፣ የምርቶቻችን እና አገልግሎቶቻችን ብዛት ከፍተኛ በመሆኑ ምክንያት፣ በዚህ ፖሊሲ ውስጥ የተገለጹት የመረጃ አሰባሰብ ዘዴዎች፣ የአሰባሰብ፣ የአጠቃቀምና የክወና እና ይፋ ማድረጊያ ዘዴዎች ዓይነቶች እዚህ ውስጥ ሙሉ በሙሉ ላይዘረዘሩ እንደሚችሉ አጽንኦት ሊሰጠውና ሊገለጽ ይገባል። በግላዊ መብት ፖሊሲ ወይም በማስታወቂያ አማካይነት ወይም ለተወሰነ ምርት ወይም አገልግሎት በተዘጋጁ ሌሎች ዘዴዎች አማካይነት ልናሳውቅዎ እንችላለን።
<br /><br />
የንግድ ስራችን ሲያድግና የምናቀርባቸው ምርቶች ወይም አገልግሎቶች ሲቀየሩ፣ ይህን ፖሊሲ ከጊዜ ወደ ጊዜ የማዘመን ወይም የማሻሻል መብታችን የተጠበቀ ነው። ይህ ፖሊሲ ከተሻሻለ፣ አዲሱን ፖሊሲ በኦፊሴላዊው የ TECNO ድረ ገጽ https://www.tecno-mobile.com ወይም በሞባይል መሳሪያዎች አማካይነት እናሳውቅዎታለን። እባክዎ ኦፊሴላዊ ድረ ገጻችንን እና የሞባይል መሳሪያ ማሳወቂያዎችን በቅርበት በመከታተል በዚህ የግላዊ መብት ፖሊሲ ላይ የሚደረጉ ዝማኔዎችን በወቅቱ ይከታተሉ። ይህ የግላዊ መብት ፖሊሲ ሊስተካከል ቢችልም፣ የእርስዎ ግልጽ የፈቃድ ስምምነት ካልተሰጠን በስተቀር በዚህ የግላዊ መብት ፖሊሲ መሰረት ያሉዎትን መብቶች አናዳክምም።
<br /><br />
በዚህ ውስጥ የተገለጹት የ TRANSSION ምርቶች ወይም አገልግሎቶች ይዘት እርስዎ እንደሚጠቀሙበት ምርት፣ የሲስተም ስሪት ወይም የሃገር ውስጥ ሕጎችና ደንቦች በሚጠይቁት መሰረት ሊለያዩ ይችላሉ።

<h1>X.እኛን የሚያገኙበት አድራሻ</h1>

የግል መረጃ ጥበቃ ጋር በተያያዘ የግላዊ መብት ፖሊሲያችንን ወይም አሰራሮቻችንን የሚመለከቱ ማናቸውም ጥያቄዎች ወይም አሳሳቢ ጉዳዮች ካሉዎት፣ እባክዎ በቀጣዩ አድራሻ በኩል ያሳውቁን፡
<br /><br />
ኢሜይል፡ privacy@transsion.com (ማስታወሻ፡ ይህ የመልእክት መቀበያ ከግላዊ መብት ፖሊሲያችን ወይም የግል መረጃ ጥበቃችን ጋር የተያያዙ መልእክቶችን ብቻ ለመቀበል የሚያገለግል ነው)
<br /><br />
አድራሻ፡ 17th Floor, Desay Building, No.9789 Shen Nan Road, Hi-Tech Park, Nanshan District, Shenzhen, China