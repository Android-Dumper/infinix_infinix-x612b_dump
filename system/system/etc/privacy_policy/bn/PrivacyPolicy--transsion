<empty/>আপডেট করা হয়েছে: ৩০ জুন, ২০২০
<br /><br />
<empty/>কার্যকর হওয়ার তারিখ: ৩০ জুন, ২০২০
<br /><br />
<br /><br />



TECNO MOBILE LIMITED এবং এর বৈশ্বিক সহযোগী সংস্থাগুলো (এরপরে "TECNO" বা "আমরা" হিসেবে উল্লেখ করা হয়েছে) আপনার গোপনীয়তাকে পুরোপুরি সম্মান করে এবং আপনার ব্যক্তিগত তথ্যের নিরাপত্তা রক্ষার জন্য আমরা সর্বাত্মক চেষ্টা চালাবো। আপনাকে পণ্য বা সেবা সরবরাহ করার প্রক্রিয়াতে, আমরা আপনার সম্মতির ভিত্তিতে বা প্রযোজ্য আইন এবং প্রবিধানের প্রাসঙ্গিক ধারা অনুসারে আপনার ব্যক্তিগত তথ্য সংগ্রহ এবং ব্যবহার করতে পারি। এই গোপনীয়তা নীতির (এরপরে "নীতি" হিসেবে উল্লেখ করা হয়েছে) লক্ষ্য হচ্ছে TECNO-এর পণ্য এবং সেবা ব্যবহারকালে আপনি আমাদেরকে আপনার যেসব ব্যক্তিগত তথ্য দিয়েছেন সেগুলো আমরা কিভাবে সংগ্রহ, ব্যবহার, ধারণ, শেয়ার এবং সঞ্চালন করি, আমাদেরকে দেয়া আপনার ব্যক্তিগত তথ্য-সংশ্লিষ্ট আপনার অধিকার এবং আমরা কীভাবে আপনার অধিকারগুলো রক্ষা করি সে বিষয়ে আপনাকে বোঝাতে সহায়তা করা। এই নীতি TECNO-এর ওইসব পণ্য এবং সেবার ক্ষেত্রে প্রযোজ্য যেগুলোতে এই নীতি প্রদর্শন বা এর লিঙ্ক সরবরাহ করা হয়। TECNO-এর অনেক পণ্য এবং সেবা থাকার কারণে, এই নীতি ব্যক্তিগত তথ্য সংগ্রহ এবং ব্যবহারের সকল দৃশ্যপট ধারন করতে পারে না। আমরা নির্দিষ্ট পণ্য বা সেবার গোপনীয়তা নীতির মাধ্যমে বা ডাটা সংগ্রহের সময় অন্য যেকোন উপায়ে প্রদত্ত নোটিফিকেশনের মাধ্যমে এর সম্পূরণী প্রদান করতে পারি। উদাহরণস্বরূপ, আপনি যে ধরনের TECNO-এর পণ্য বা সেবা ব্যবহার করেন এবং আপনার অবস্থান যে দেশে তার উপর ভিত্তি করে সংশ্লিষ্ট পণ্য বা সেবাগুলোর ক্ষেত্রে আপনার ব্যক্তিগত তথ্য কীভাবে সংগ্রহ এবং ব্যবহার করা হবে তা আলাদা হতে পারে। যদি কোনও নির্দিষ্ট TECNO-এর পণ্য বা সেবার ক্ষেত্রে পৃথক গোপনীয়তা নীতি থাকে তবে সেই গোপনীয়তা নীতিটি প্রথমে ব্যবহার করা হবে এবং পৃথক গোপনীয়তা নীতিটির বিষয়বস্তুই অগ্রাধিকার পাবে। TECNO-এর সুনির্দিষ্ট পণ্য বা সেবার কোন অংশ যদি পৃথক গোপনীয়তা নীতির আওতায় না থাকে তাহলে সেই অংশটুকু এই গোপনীয়তা নীতিটির আওতাভুক্ত হবে।
<br />
<empty/>আমাদের পণ্য বা সেবাগুলো ব্যবহার করার জন্য, আমাদেরকে আপনার ব্যক্তিগত তথ্য সরবরাহ বা সংগ্রহ করার অনুমতি দেওয়ার আগে আপনার ব্যক্তিগত তথ্য সম্পর্কিত আমাদের অনুশীলনগুলো বুঝতে এই নীতিটি সতর্কতার সাথে পড়ুন এবং নীতির আপডেটগুলো বোঝার জন্য এতে ঘন ঘন প্রবেশ করুন। আপনার কোন প্রশ্ন থাকলে আমাদের জানান।

<h1>I.আমরা যেভাবে আপনার ব্যক্তিগত তথ্য সংগ্রহ এবং ব্যবহার করি</h1>

"ব্যক্তিগত তথ্য" বলতে এমন সমস্ত ডাটা বোঝায় যা একজন স্বাভাবিক ব্যক্তির পরিচয়, গুণ, চারিত্রিক বৈশিষ্ট্য বা অন্যান্য পরিচয় অথবা এসব পরিচয় সম্মিলিতভাবে উল্লেখের মাধ্যমে প্রত্যক্ষ বা পরোক্ষভাবে ওই স্বাভাবিক ব্যক্তিটিকে শনাক্ত বা সম্পর্কিত করতে পারে। আপনি যখন TECNO-এর পণ্য এবং সেবা ব্যবহার করবেন তখন আপনার ব্যক্তিগত তথ্য সরবরাহ করার প্রয়োজন হতে পারে। আপনাকে আপনার ব্যক্তিগত তথ্য TECNO -কে দেয়ার প্রয়োজন নেই, তবে কিছু ক্ষেত্রে আপনি যদি এটি না করেন তবে আমরা আপনাকে সংশ্লিষ্ট পণ্য বা সেবা সরবরাহ করতে পারবো না, এমনকি আপনি যেসব সমস্যার সম্মুখীন হবেন সেগুলোর ব্যাপারে আমরা সাড়া দিতে বা সমাধান করতে পারবো না। আমরা শুধুমাত্র এই নীতিতে বর্ণিত উদ্দেশ্যে আপনার ব্যক্তিগত তথ্য সংগ্রহ ও ব্যবহার করব। আপনার ব্যক্তিগত যেসব তথ্য আমরা সংগ্রহ করি তার কয়েকটি উদাহরণ নিচে দেয়া হলো: 

<h2>১. আমরা যেসব ব্যক্তিগত তথ্য সংগ্রহ করি</h2>

<h2>১.১ যেসব তথ্য আপনি সরাসরি আমাদেরকে সরবরাহ করেন</h2>

আমরা যখন আপনাকে পণ্য বা সেবা সরবরাহ করব তখন আমাদের পণ্যের কার্যকারিতা ও সেবাগুলোতে প্রবেশ করতে আপনাকে সক্ষম করার জন্য, আমরা প্রয়োজনীয় তথ্য সরবরাহ করতে বলতে পারি। উদাহরণস্বরূপ:
<br /><br />
<empty/>(১)	অ্যাকাউন্টের তথ্য। যখন আপনি TECNO-এর পণ্য বা সেবার জন্য নিবন্ধন করেন, যেমন একটি অ্যাপ্লিকেশন অ্যাকাউন্ট তৈরি করেন, বিভিন্ন পণ্য বা সেবার কার্যকারিতার উপর নির্ভর করে ফোরাম কমিউনিটির আলাপচারিতায় অংশ নেন, ইত্যাদি, তখন আপনাকে দিতে হতে পারে: একটি ফোন নম্বর, নাম, ডাক নাম, অবতার, জন্মদিন, জাতীয়তা, বয়স, আপনি যে শহরে বাস করেন এবং অন্যান্য তথ্য; আপনার প্রাসঙ্গিক সিস্টেমে আরও স্বাচ্ছন্দ্যে লগ ইন করার প্রয়োজন হলে, যেমন দ্রুত লগইনের জন্য আনলক করতে চেহারা শনাক্তকরণ বা ফিঙ্গারপ্রিন্ট ব্যবহার করা, আপনাকে সংশ্লিষ্ট চেহারা বা ফিঙ্গারপ্রিন্টের বায়োমেট্রিক সরবরাহ করতে হবে;
<br /><br />
<empty/>(২)	অর্ডারের তথ্য। আপনি যখন অনলাইনে বা অফলাইনে আমাদের পণ্য বা সেবাগুলো কেনেন, পণ্য বা সেবা যাতে সময়মত এবং নির্ভুলভাবে সরবরাহ নিশ্চিত করা যায়, সে জন্য আমরা আপনাকে প্রাপকের নাম, ফোন নম্বর, জিপ কোড ও ঠিকানার মতো তথ্য সরবরাহ করতে বলব;
<br /><br />
<empty/>(৩)	বিক্রয়োত্তর তথ্য। বিক্রয়োত্তর সেবা সরবরাহ করার জন্য যখন আমাদেরকে আপনার প্রয়োজন হবে অথবা পণ্য বা সেবাগুলো ব্যবহার করতে গিয়ে আপনি যেসব সমস্যার মুখোমুখি হয়েছেন সেগুলো আমরা সমাধান করব বলে আশা করেন তখন আপনাকে আপনার নাম, ফোন নম্বর, ডিভাইসের তথ্য, আবাসিক ঠিকানা, সমস্যা সম্পর্কিত পরিস্থিতির বিবরণ যেমন ওয়ারেন্টি কার্ড/ইলেক্ট্রনিক ওয়ারেন্টি কার্ড পূরণ বা সমস্যার ফিডব্যাক জানানোর প্রয়োজন হতে পারে;
<br /><br />
<empty/>(৪)	অন্যান্য যেসব তথ্য আপনি আমাদেরকে সরবরাহ করেন। উদাহরণস্বরূপ, আপনি যখন আমাদের কোন কার্যক্রম যেমন কোন সুইপ্সটেক্স, প্রাইজ কুইজ ও ফান ট্রায়াল গবেষণায় অংশ নেন, তখন আপনাকে নির্দিষ্ট পরিস্থিতির প্রয়োজন অনুযায়ী ব্যক্তিগত ডাক নাম, অবতার, নাম, ফোন নম্বর ও অন্যান্য তথ্য সরবরাহ করতে হতে পারে।

<h2>১.২ আপনি যখন আমাদের পণ্য বা সেবা ব্যবহার করেন তখন আমরা যেসব তথ্য লাভ করে থাকি</h2>

আপনার TECNO-এর পণ্য বা সেবা ব্যবহারের সময়, প্রয়োজনীয় পণ্য বা সেবা সরবরাহের জন্য, আপনার অনুমোদন বা সম্মতি নিয়ে আমরা প্রয়োজনীয় তথ্য সংগ্রহ করব, যার মধ্যে রয়েছে:
<br /><br />
<empty/>(১)	ডিভাইসের তথ্য। যদিও বিশেষ ধরণের ডিভাইসের জন্য নির্দিষ্ট কিছু সেবা থাকবে, তারপরও কোনো ব্যবসা সক্রিয় করা এবং ডিভাইসটি ব্যবহার করার প্রক্রিয়াতে আমরা ডিভাইস সম্পর্কিত তথ্য যেমন ডিভাইসের নাম, ডিভাইস মডেল, অঞ্চল এবং ভাষা সেটিং, ডিভাইস সনাক্তকরণ কোড, ডিভাইসের হার্ডওয়্যার সম্পর্কিত তথ্য এবং অবস্থা, ব্যবহারকারীর অভ্যাস, আইপি ঠিকানা, ম্যাক ঠিকানা, অপারেটিং সিস্টেম সংস্করণ, পিএলএমএন, অ্যান্ড্রয়েড সিস্টেম সংস্করণ, নেটওয়ার্ক অপারেটরের সরঞ্জাম, ইত্যাদি সংগ্রহ করতে পারি।
<br /><br />
<empty/>(২)	লগ তথ্য। আপনি যখন আমাদের পণ্য বা সেবা ব্যবহার করেন, তখন আমরা নির্দিষ্ট তথ্য সংগ্রহ করে তা লগ ফাইলে সংরক্ষণ করতে পারি। উদাহরণস্বরূপ, সেবায় প্রবেশের সময়, ঘন ঘন প্রবেশ, ব্যবহারের সময়, অস্থায়ী ঐতিহাসিক বার্তাসমূহ, স্ট্যান্ডার্ড সিস্টেম লগ, ইভেন্টের তথ্য (ত্রুটি, ক্রাশ, পুনরায় চালু, আপগ্রেড), ইত্যাদি
<br /><br />
<empty/>(৩)	অবস্থানগত তথ্য। যখন আপনার নির্দিষ্ট অবস্থান ভিত্তিক সেবা যেমন নেভিগেশন সফটওয়্যার ব্যবহার, কোনও ভৌগলিক অবস্থানের আবহাওয়ার পরিস্থিতি দেখা, আপনার ফোনের অবস্থান পুনরুদ্ধার করা, অন্যের সাথে আপনার ভৌগলিক অবস্থান শেয়ার করা, ইত্যাদির প্রয়োজন হয়, তখন আমরা আপনার ব্যবহৃত সরঞ্জামের প্রকৃত অবস্থান সম্পর্কে আনুমানিক বা সুনির্দিষ্ট তথ্য সংগ্রহ এবং প্রক্রিয়া করতে পারি। উদাহরণস্বরূপ: অক্ষাংশ এবং দ্রাঘিমাংশের তথ্য, দেশ বা অঞ্চল কোড, নগর কোড, সম্প্রদায় শনাক্তকারী, নেভিগেশন রুট, অপারেটর শনাক্তকারী, ইত্যাদি। অবশ্যই, আপনি সম্মতি না দিলে বা সংশ্লিষ্ট দেশ বা অঞ্চলের আইন মেনে চলার জন্য, আমরা আপনার অবস্থান শনাক্ত করতে আপনার অবস্থানগত তথ্য সংগ্রহ করা চালিয়ে যাব না। আপনার মোবাইল ডিভাইসে অবস্থান সেবা সম্পর্কিত অ্যাপ্লিকেশনগুলোর অনুমতি সরাসরি বন্ধ করে দেয়ার অধিকার আপনার রয়েছে।
<br /><br />
<empty/>(৪)	কুকির তথ্য। আমাদের ওয়েবসাইট, ইন্টারঅ্যাক্টিভ অ্যাপ্লিকেশন, TECNO-এর পণ্যসমূহ এবং বিজ্ঞাপনগুলো আপনার প্রাসঙ্গিক ব্যক্তিগত তথ্য সংগ্রহ এবং সংরক্ষণ করতে কুকিজ, পিক্সেল ট্যাগ এবং ওয়েব বিকনের মতো প্রযুক্তি ব্যবহার করতে পারি।
<br /><br />
<empty/>(৫)	অন্যান্য ব্যক্তিগত তথ্য। বিভিন্ন ধরনের পণ্য বা সেবা আপনার সম্পর্কে বিভিন্ন ধরনের ব্যক্তিগত তথ্য সংগ্রহ করতে করতে পারে। উদাহরণস্বরূপ: ক্রীড়া-সংশ্লিষ্ট পণ্যসমূহ যেমন ফিটনেস ট্র্যাকার এবং ক্রীড়া ঘড়ি আপনার হৃদস্পন্দন, পদক্ষেপ এবং অবস্থানের মতো তথ্য সংগ্রহ করতে পারে। আমরা আপনাকে বিপুল সংখ্যক পণ্য বা সেবা সরবরাহ করার কারণে, কোথায় আপনার ব্যক্তিগত তথ্য ব্যবহৃত হয় তার সকল পরিস্থিতিকে আমরা তালিকাবদ্ধ করতে পারি না। কোন ব্যক্তিগত তথ্য এই গোপনীয়তা নীতিমালার আওতায় না আসলে, প্রয়োজনীয় পণ্য বা সেবা আপনাকে আপনার ব্যক্তিগত তথ্য সম্পর্কে অবহিত করবে, যা সংশ্লিষ্ট পণ্য বা সেবার ক্ষেত্রে সুনির্দিষ্ট গোপনীয়তা নীতি অথবা নোটিফিকেশন দ্বারা বা অন্যান্য উপায়ে সংগ্রহ করা হতে পারে এবং সংগ্রহের পূর্বে আপনার সম্মতি গ্রহণ করা হবে।

<h2>১.৩ তৃতীয় পক্ষ থেকে সংগ্রহ করা তথ্য</h2>

যেখানে আইন দ্বারা অনুমোদিত, সেখানে পাবলিক চ্যানেল বা অন্যান্য তৃতীয় পক্ষের কাছ থেকে আমরা আপনার ব্যক্তিগত তথ্য লাভ করতে পারি। উদাহরণস্বরূপ: আপনি যখন তৃতীয় পক্ষের সামাজিক নেটওয়ার্কিং সেবাগুলো অথবা ইনস্টল করে রাখা তৃতীয় পক্ষের অ্যাপ্লিকেশনগুলো ব্যবহার করেন, তখন আমরা এসব সেবাগুলো বা অ্যাপ্লিকেশনগুলো থেকেও আপনার ব্যক্তিগত তথ্য পেতে পারি। তাছাড়া, সংগ্রহের সময় আমরা আপনাকে এটি ব্যাখ্যা করব এবং আপনার সম্মতি নেব।
<br /><br />
TECNO আপনার, আপনার ডিভাইস বা সেবা ব্যবহার সম্পর্কিত বিভিন্ন তথ্য সংগ্রহের জন্য অন্যান্য পদ্ধতিও ব্যবহার করতে পারে, যা সংগ্রহের সময় আপনাকে ব্যাখ্যা করা হবে অথবা আমরা আপনার সম্মতি নেয়া হবে।

<h2>১.৪ অ-ব্যক্তিগত তথ্য সংগ্রহ ও ব্যবহার</h2>

অ-ব্যক্তিগত তথ্য বলতে এমন তথ্যকে বোঝায় যা কোনও স্বাভাবিক ব্যক্তির পরিচয় নিরূপনে ব্যবহার করা যায় না যেমন ওয়েবসাইট ভিজিট, ডাউনলোড করা অ্যাপ্লিকেশন, বিক্রিত পণ্য এবং বিভিন্ন পরিসংখ্যানগত সংক্ষিপ্ত তথ্য। আমাদের সংগ্রহের উদ্দেশ্য হল ব্যবহারকারীরা কীভাবে আমাদের পণ্য এবং সেবা ব্যবহার করেন তা বোঝা, এবং আমরা আমাদের সেবাগুলোর ক্রমাগত উন্নতি করতে এবং ব্যবহারকারীর প্রয়োজনগুলো আরও ভালভাবে পূরণ করার ভিত্তি হিসেবে এটি ব্যবহার করি। যেহেতু এই ধরণের তথ্য ব্যক্তিগত তথ্য নয়, তাই আমরা আমাদের বিবেচনা মতো অনুমোদিত আইনের ভিত্তিতে অ-ব্যক্তিগত তথ্য সংগ্রহ, ব্যবহার, প্রকাশ এবং স্থানান্তর করতে পারি; যখন এই ধরণের তথ্য ব্যক্তিগত তথ্যের সাথে মিশ্রিত হয়, তখন তা ব্যক্তিগত তথ্য হিসেবে বিবেচিত হবে। আমরা ব্যক্তিগত গোপনীয় তথ্যের সুরক্ষা সম্পর্কিত প্রাসঙ্গিক আইন এবং প্রবিধানের প্রয়োজনীয়তা অনুসারে এ জাতীয় তথ্য প্রক্রিয়া করব। 
<br /><br />
এটি গুরুত্ব সহকারে আবারও বলা দরকার যে, আমাদের বিপুল সংখ্যক পণ্য এবং সেবার কারণে, এখানে তালিকাভুক্ত TECNO -এর সংগৃহীত ব্যক্তিগত তথ্যের বিষয়বস্তু এবং পরিস্থিতিগুলো আমাদের যাবতীয় ব্যবসায়িক পরিস্থিতিকে আওতাভুক্ত করতে পারে না। এই নীতিটিতে অন্তর্ভুক্ত নেই এমন যে কোনও অংশের জন্য, আমরা নির্দিষ্ট পণ্য বা সেবার ক্ষেত্রে গোপনীয়তা নীতি নির্দিষ্ট করে দিয়ে, অথবা নির্দিষ্ট ব্যবসায়িক পরিস্থিতিতে ডাটা সংগ্রহ করার সময় বিজ্ঞপ্তি দিয়ে বা অন্য কোন উপায়ে, আমরা তা পরিপূরণ করব।

<h2>২. আমাদের ব্যক্তিগত তথ্য ব্যবহারের উদ্দেশ্য</h2>

যখন ব্যবহারকারীর সঙ্গে চুক্তি এবং/অথবা সেবা চুক্তির আওতায় আপনার প্রতি বাধ্যবাধকতাগুলো আমাদেরকে পূরণ করতে হবে অথবা আমরা যখন আমাদের বা তৃতীয় পক্ষ দ্বারা অনুসরণ করা বৈধ স্বার্থগুলো রক্ষা করার জন্যে এর প্রয়োজনীয়তা মূল্যায়ন করব, তখন আমরা আপনার সম্মতির ভিত্তিতে এই গোপনীয়তা নীতিতে বর্ণিত উদ্দেশ্যে আপনার ব্যক্তিগত তথ্য প্রক্রিয়া করতে পারি। প্রযোজ্য আইনী বাধ্যবাধকতাগুলো পরিপূরণ ও প্রয়োগের জন্যও আমরা আপনার ব্যক্তিগত তথ্য প্রক্রিয়া করতে পারি। আপনার ব্যক্তিগত তথ্য ব্যবহার করার সময় আমরা এই গোপনীয়তা নীতি এবং এর আপডেটগুলোর বিষয়বস্তু কঠোরভাবে মেনে চলব।
<br /><br />
<empty/>২.১ 	আপনাকে রেজিস্ট্রেশন সেবা ও অ্যাকাউন্ট পরিচালনা সেবা দিতে। আপনাকে সংশ্লিষ্ট রেজিস্ট্রেশন সেবা এবং পরবর্তী অ্যাকাউন্ট পরিচালনা সেবা দিতে নিবন্ধিকরণের সময় আপনি পূরণ করেছেন এমন প্রাথমিক তথ্য আমরা ব্যবহার করব;
<br /><br />
<empty/>২.২ 	আপনার ক্রয় ও ক্রয়-পরবর্তী কার্যকলাপের জন্য গ্রাহক সহায়তা ও সংশ্লিষ্ট সেবা সরবরাহ করতে। উদাহরণস্বরূপ: আমরা যখন সরবরাহ সেবা, ওয়ারেন্টি সেবা, কারিগরি সহায়তা সরবরাহের প্রস্তাব করি অথবা দ্রুত শনাক্ত করা ও বিদ্যমান অস্বাভাবিক সমস্যা সমাধানের জন্য এর রিপোর্টের ফিডব্যাক,ইত্যাদি দেই তাতে আপনার দেয়া প্রয়োজনীয় তথ্য অন্তর্ভুক্ত থাকতে পারে।
<br /><br />
<empty/>২.৩ 	 আপনার প্রয়োজন বা আগ্রহ অনুযায়ী আপনাকে তথ্য সেবা সরবরাহ করতে। উদাহরণস্বরূপ: আপনাকে আবহাওয়ার পূর্বাভাস পুশ, ভৌগলিক অবস্থান নেভিগেশন এবং সংশ্লিষ্ট অন্যান্য তথ্য সেবা সরবরাহ করতে আমরা বা তৃতীয় পক্ষ আপনার অবস্থানগত তথ্য ব্যবহার করতে পারি; আমরা আপনার ব্যক্তিগত তথ্য ব্যবহার করতে পারি, আপনার ব্যবহারগত অভ্যাস ও আচরণ বিশ্লেষণ করতে পারি এবং আপনার সম্মতির উপর ভিত্তি করে আপনাকে নোটিফিকেশন বা বিষয়বস্তু পুশ সেবা সরবরাহ করতে পারি।
<br /><br />
<empty/>২.৪ 	আপনাকে আরও উন্নত পণ্য এবং সেবা সরবরাহ অব্যাহত রাখতে, আমাদের পণ্য উন্নতকরণ ও ব্যবহারকারীর অভিজ্ঞতা সংশ্লিষ্ট কর্মসূচি বা ইন্টারেক্টিভ কার্যক্রমে অংশ নিতে আমরা আপনাকে আমন্ত্রণ জানাতে পারি। আপনি আমাদের কর্মসূচি বা কার্যক্রমে যোগদানের পরে, আমরা আপনার জরুরি ব্যক্তিগত তথ্য যেমন মোবাইল ফোন নম্বর (মূলত গবেষণা এবং ফিরতি ভিজিটের জন্য ব্যবহার করা হয়), ডিভাইসের তথ্য, অপারেশন আচরণের ডাটা, অবস্থানগত তথ্য এবং পরিসংখ্যানগত বিশ্লেষণের জন্য লগ সংশ্লিষ্ট তথ্য সংগ্রহ করতে পারি, যাতে ধারাবাহিকভাবে পণ্যগুলো উন্নত ও অপটিমাইজ করা যায় এবং ব্যবহারকারীকে ভাল অভিজ্ঞতা প্রদান করা যায়;
<br /><br />
<empty/>২.৫ 	 বাণিজ্যিক প্রচার কার্যক্রমের জন্য। আপনি যদি কোন সুইপ্সটেক, প্রতিযোগিতা বা অনুরূপ প্রচারমূলক কার্যক্রমে অংশ নেন তবে সেই প্রোগ্রামগুলোর পরিচালককে দেয়া আপনার তথ্য আমরা ব্যবহার করতে পারি;
<br /><br />
<empty/>২.৬ 	 বাজারের শেয়ার বিশ্লেষণ করতে আমরা ম্যাক্রো গ্রাহক জরিপ চালাতে পারি। বাজারের শেয়ার বিশ্লেষণ করতে এবং ব্যবসায়িক উন্নয়নের জন্য একটি রেফারেন্স সরবরাহ করতে আমরা ওয়েবসাইট পরিদর্শন, অ্যাপ্লিকেশন ডাউনলোড এবং পণ্য বিক্রির মতো তথ্য সংগ্রহ করতে পারি।
<br /><br />
<empty/>২.৭ 	অন্যান্য যেসব উদ্দেশ্যে আপনি সম্মত হন। যখন আমরা আপনার ব্যক্তিগত তথ্যকে অন্য কোন উদ্দেশ্যে ব্যবহার করতে চাই, যদি উদ্দেশ্যটি এই নীতিতে বর্ণিত না থাকে, তবে আপনার আগাম সম্মতি গ্রহণের জন্য আমরা এই গোপনীয়তা নীতি অথবা নির্দিষ্ট পণ্য বা সেবার নোটিশ অথবা আপনার কাছে প্রবেশযোগ্য এমন অন্যান্য উপায় অবলম্বন করব। 

<h1>II.আমরা যেভাবে কুকি এবং অনুরূপ প্রযুক্তি ব্যবহার করি</h1>

কুকি হলো আমাদের ওয়েবসাইট, অ্যাপ্লিকেশন বা সেবা দ্বারা প্রেরণ করা ছোট আকারের ফাইল যা আপনার ডিভাইসে সংরক্ষিত থাকে। আমাদের ওয়েবসাইটের অন্যান্য ব্যবহারকারীদের থেকে আপনাকে আলাদা করতে আমরা কুকি এবং অন্যান্য অনুরূপ প্রযুক্তি ব্যবহার করি। আমাদের ওয়েবসাইট, অনলাইন সেবা, ইন্টারেক্টিভ অ্যাপ্লিকেশন, ইমেইল এবং অন্যান্য তথ্য সেবা কুকি এবং অন্যান্য অনুরূপ প্রযুক্তি যেমন পিক্সেল ট্যাগ ও ওয়েব বিকন ব্যবহার করতে পারে। আমরা সাধারণত কুকি এবং অনুরূপ প্রযুক্তি দ্বারা সংগৃহীত তথ্য অ-ব্যক্তিগত তথ্য হিসাবে বিবেচনা করি। তবে, ইন্টারনেট প্রোটোকল (আইপি) ঠিকানা বা অনুরূপ শনাক্তকারীকে যদি সংশ্লিষ্ট দেশগুলোর আইনে ব্যক্তিগত তথ্য হিসাবে বিবেচনা করা হয়, আমরা সংশ্লিষ্ট দেশগুলোর আইনও অনুসরণ করব।
<br /><br />
আপনার ডিভাইসের মোবাইল সফটওয়্যার ব্যবহার আরো ভালোভাবে বুঝার জন্য, আপনি কত ঘন ঘন অ্যাপ্লিকেশন ব্যবহার করেন, অ্যাপ্লিকেশনে যেসব ঘটনা ঘটে, ক্রমপুঞ্জিত ব্যবহার, পারফরমেন্স ডাটা এবং কোথা থেকে অ্যাপ্লিকেশন ডাউনলোড করা হয়েছে তা বুঝার জন্য, আমরা এবং আমাদের অংশীদাররা কুকিজ বা অনুরূপ অনুসরণকারী প্রযুক্তি ব্যবহার করি; প্রবণতা বিশ্লেষণ, সাইট পরিচালনা, সাইটে ব্যবহারকারীর আচরণ অনুসরণ এবং সার্বিকভাবে আমাদের ব্যবহারকারী ভিত্তির জনতাত্ত্বিক তথ্য সংগ্রহের জন্য আমরা এবং আমাদের অংশীদাররা কুকিজ বা অনুরূপ অনুসরণকারী প্রযুক্তি ব্যবহার করি। উদাহরণস্বরূপ: আমরা আমাদের ওয়েবসাইটে বিজ্ঞাপন প্রদর্শন করতে বা অন্যান্য ওয়েবসাইটে আমাদের বিজ্ঞাপন ম্যানেজ করতে তৃতীয় পক্ষের সঙ্গে সহযোগিতা করতে পারি। আপনার ব্রাউজিং ইতিহাস এবং আগ্রহের ভিত্তিতে আপনাকে বিজ্ঞাপন পরিবেশন করতে আমাদের তৃতীয়-পক্ষ অংশীদাররা কুকি বা অনুরূপ ট্র্যাকিং প্রযুক্তি ব্যবহার করতে পারে। আপনি যদি আগ্রহ-ভিত্তিক বিজ্ঞাপনগুলো বন্ধ করে দিতে চান তবে আপনি কুকিজ ও কুকি পছন্দ ম্যানেজ করার জন্য "মুছে ফেলা/কুকি নিষ্ক্রিয় করা" বাছাই করতে পারেন। আপনার ব্রাউজারে যদি অনুসরণ করবেন না সক্রিয় করা থাকে, তবে আমাদের সকল ওয়েবসাইট আপনার সেটিংকে সম্মান করবে।
<br /><br />
আপনি ওয়েবসাইট এবং অ্যাপ্লিকেশনগুলোতে সংরক্ষিত সমস্ত কুকি পরিষ্কার করতে পারেন, তবে আপনি যদি এটি করেন তবে প্রতিবার আমাদের ওয়েবসাইট বা অ্যাপ্লিকেশনগুলো ভিজিট করার সময় আপনাকে সেটিং পরিবর্তন করতে হবে। বেশিরভাগ ব্রাউজারের কুকিব্লক করার জন্য ফাংশন রয়েছে। আপনি যদি কোনও ব্রাউজারের মাধ্যমে কুকি ম্যানেজ করতে চান তবে ব্রাউজার ডেভলপারের পরিচিতি উল্লেখ অথবা ইন্টারনেটে অনুসন্ধান করতে পারেন। দয়া করে মনে রাখবেন যে কুকিগুলো ব্লক করা থাকলে, কিছু ওয়েবসাইট তার বৈশিষ্ট্য এবং কার্যকারিতা সঠিকভাবে সম্পন্ন করতে পারে না বা এমনকি পুরোপুরি কাজ বন্ধ করে দিতে পারে।



<h1>III.আমরা যেভাবে <u>আপনার</u> ব্যক্তিগত তথ্য সংরক্ষণ এবং সুরক্ষিত করি</h1>

আপনার সম্মতির ভিত্তিতে সংগ্রহ করা ব্যক্তিগত তথ্য সংশ্লিষ্ট দেশের ব্যক্তিগত গোপনীয়তা ডাটা সুরক্ষা সম্পর্কিত আইন ও প্রবিধান অনুসারে সংরক্ষণ করা হবে। স্থানীয় আইন ও প্রবিধান দ্বারা নিষিদ্ধ না হওয়া পর্যন্ত, আমরা সংগৃহীত ব্যক্তিগত তথ্য দেশের বাইরে অন্য কোন দেশ বা অঞ্চল যেখানে ব্যবসা রয়েছে সেখানে সংরক্ষণ করতে পারি।
<br /><br />
যতদূর পর্যন্ত আইন ও প্রবিধান লঙ্ঘন না হয় তা মেনে আমরা যেদেশে ব্যবসা রয়েছে সেখানে অথবা অন্য দেশ বা অঞ্চলে যেখানেই ব্যক্তিগত তথ্য সংরক্ষণ করি না কেন, আমরা তথ্য সংরক্ষণ সম্পর্কিত আইন ও প্রবিধান মেনেই তা সংরক্ষণ করব। পাশাপাশি, আমরা ব্যক্তিগত তথ্য প্রক্রিয়াকরণের বৈশিষ্ট্য, সুযোগ এবং উদ্দেশ্য, প্রক্রিয়াকরণকালে যেসব ঝুঁকি দেখা দিতে পারে এবং ক্ষতির ফলে গুরুতর পরিণতি, ইত্যাদি বিবেচনা করব, এবং প্রয়োজনীয় সুরক্ষা ব্যবস্থা গ্রহণ করব। উদাহরণস্বরূপ: সংগৃহীত ব্যক্তিগত তথ্য সংরক্ষণ করার জন্য আমরা এনক্রিপশন এবং ডি-আইডেন্টিফিকেশন পদ্ধতি ব্যবহার করব। আইন দ্বারা সুনির্দিষ্ট নয় এমন হলে, আমরা ব্যবসায়ের জন্য প্রয়োজনীয় সংক্ষিপ্ততম স্টোরেজ মেয়াদ অনুযায়ী তথ্য ধারণ করব। আইন দ্বারা সুনির্দিষ্ট নয় এমন হলে, আমরা ব্যবসায়ের জন্য প্রয়োজনীয় সংক্ষিপ্ততম স্টোরেজ মেয়াদ অনুযায়ী তথ্য ধারণ করব। স্টোরেজ মেয়াদোত্তীর্ণ ডাটা, অথবা আপনি যে ডাটা মুছে ফেলার জন্য আমাদের অনুরোধ করেছেন, আমরা সে অনুযায়ী সংশ্লিষ্ট তথ্য মুছে ফেলব অথবা প্রাসঙ্গিক আইন ও প্রবিধান লঙ্ঘন না করে অন্যান্য উপযুক্ত ব্যবস্থা গ্রহণ করব। এছাড়াও, আমরা আপনার ব্যক্তিগত তথ্যের নিরাপত্তা প্রদান এবং তথ্য অপব্যবহার বা অননুমোদিত প্রবেশ ও অননুমোদিত পরিবর্তন, প্রকাশ বা ধ্বংস ইত্যাদি থেকে রক্ষা করার জন্য অন্যান্য প্রয়োজনীয় ব্যবস্থা গ্রহণ করব।
<br /><br />
তা সত্ত্বেও, আমাদের আপনাকে স্মরণ করিয়ে দেওয়া দরকার যে ব্যবস্থাগুলো যতই নিখুঁত হোক না কেন, ডাটা স্টোরেজ নিরাপত্তা সংক্রান্ত ঘটনা এড়ানোর কোনও নিখুঁত উপায় নেই। যদি কোনও নিরাপত্তা লঙ্ঘন ঘটে, তাহলে আমরা সংশ্লিষ্ট আইন ও প্রবিধান অনুযায়ী সংশ্লিষ্ট নিয়ন্ত্রক কর্তৃপক্ষের কাছে রিপোর্ট করব এবং লঙ্ঘনের সাথে জড়িত ব্যক্তিগত ডাটার ধরন, তথ্য বিষয়গুলোর সংখ্যা, লঙ্ঘনের সম্ভাব্য ফলাফল এবং নিয়ন্ত্রক কর্তৃপক্ষের চাহিদা অনুযায়ী আমরা কি ধরনের প্রতিকারমূলক ব্যবস্থা নিতে চাই তা জানাবো। ডাটা ফাঁস হওয়ার ঘটনা ঘটলে এর ক্ষয়ক্ষতি ও পরিণতির প্রতিকার বা প্রশমনের জন্য আমরা সম্ভাব্য সর্বোত্তম ব্যবস্থা গ্রহণ করব। আইন ও প্রবিধান দ্বারা অনুমোদিত বা আবশ্যক হলে, আমরা আপনার সম্ভাব্য পরিণতি বা উল্লেখযোগ্য ক্ষতির বিষয়ে আপনাকে সময়মতো অবহিত করব, যাতে আপনি যতটা আপনার অধিকার রক্ষার জন্য দ্রুত উপযুক্ত ব্যবস্থা গ্রহণ করতে পারেন।
<br /><br />
সম্পূর্ণ নিরাপদ বলতে কোনো ওয়েবসাইট, ইন্টারনেট ট্রান্সমিশন, কম্পিউটার সিস্টেম এবং তারবিহীন সংযোগ নেই। আমাদের গ্রহণ করা প্রয়োজনীয় সুরক্ষা ব্যবস্থা ছাড়াও, ব্যবহারকারীদের গোপনীয়তার নিরাপত্তা ঝুঁকি সম্পর্কে সচেতনতা জোরদার করতে হবে। উদাহরণস্বরূপ, আপনি যখন আমাদের সেবা থেকে তৃতীয় পক্ষের ওয়েবসাইট, লিঙ্ক, পণ্য বা সেবাগুলোতে প্রবেশ করেন তখন ওইসব ওয়েবসাইট, লিঙ্ক, পণ্য বা সেবা যেসব ডাটা সংগ্রহ করে সেগুলোর নিরাপত্তার জন্য, দয়া করে সতর্কতার সঙ্গে তৃতীয় পক্ষের শর্তাবলি পড়ে নিন। এই জাতীয় তৃতীয় পক্ষের কারণে ডাটা নিরাপত্তা সংশ্লিষ্ট সমস্যা হলে তার জন্য আমরা কোনও আইনী দায়িত্ব গ্রহণ করি না। যদি আপনি দেখতে পান যে আমাদের ওয়েবসাইটগুলোতে কোনও তৃতীয় পক্ষের সরবরাহ করা নির্দিষ্ট সামগ্রী, বিজ্ঞাপন বা ফাংশন, পণ্য বা সেবা আপনার গোপনীয়তা ও নিরাপত্তাকে সম্ভবত হুমকির মুখে ফেলতে পারে, তবে আমাদের সাথে দ্রুত যোগাযোগ করুন, কারণ আমরা আইন এবং প্রবিধান অনুযায়ী অগ্রাধিকার ভিত্তিতে সেগুলো সামাল দেব।

<h1>IV.আমরা যেভাবে আপনার ব্যক্তিগত তথ্য ও ডাটা শেয়ার, স্থানান্তর ও প্রকাশ করি</h1>

আপনার ব্যক্তিগত তথ্য শেয়ার করা, স্থানান্তর করা এবং প্রকাশ করার ক্ষেত্রে আমরা ন্যূনতমকরণ, অপরিহার্যতা ও বৈধতার নীতি ও প্রয়োজনীয়তার শর্তগুলো সমুন্নত রাখি। সাধারণ পরিস্থিতিতে, আমরা বাহ্যিকভাবে আপনার ব্যক্তিগত তথ্য শেয়ার, স্থানান্তর বা প্রকাশ করি না। তবে, প্রযোজ্য আইন এবং প্রবিধান যতটুকু অনুমোদন করে তার ভিত্তিতে আমরা নিম্নলিখিত পরিস্থিতিতে আপনার ব্যক্তিগত তথ্য শেয়ার, স্থানান্তর এবং প্রকাশ করতে পারি:
<br /><br />
আপনাকে সময়মতো সেবা সরবরাহ করার জন্য, আপনার ব্যক্তিগত তথ্য TECNO অনুমোদিত সংস্থাগুলোর সাথে শেয়ার করা যেতে পারে। আপনার তথ্য আমরা কেবল অনুমোদিত সংস্থাগুলোর মধ্যে বৈধ এবং স্পষ্ট কারণে শেয়ার করব এবং কেবল সেবাগুলো সরবরাহ করার জন্য প্রয়োজনীয় তথ্য শেয়ার করা হবে, যা এই গোপনীয়তা নীতিতে বর্ণিত উদ্দেশ্যগুলো দ্বারা নিবদ্ধ । সংশ্লিষ্ট কোনও উদ্দেশ্য এই নীতিতে অন্তর্ভুক্ত না থাকলে, আমরা সংশ্লিষ্ট গোপনীয়তা নীতিতে বা নির্দিষ্ট পণ্য বা সেবার নোটিশে তা উল্লেখ করব।
<br /><br />
নির্দিষ্ট কিছু ফাংশনের কর্মক্ষমতা বাড়াতে অথবা আপনাকে আরও ভাল সেবা সরবরাহ এবং ব্যবহারকারীকে আরো ভাল অভিজ্ঞতা প্রদানের জন্য আমরা অনুমোদিত তৃতীয়-পক্ষ অংশীদারদের (লজিস্টিক সেবা সরবরাহকারী, ডাটা স্টোরেজ সেবা সরবরাহকারী, বিক্রয়োত্তর সেবা সরবরাহকারী, বিপণন প্রচার সেবা সরবরাহকারী, ইত্যাদিসহ) সঙ্গে প্রয়োজনীয় ব্যক্তিগত তথ্য শেয়ার করতে পারি। উদাহরণস্বরূপ: আপনি যখন TECNO-এর পণ্য কিনবেন তখন তা সরবরাহের ব্যবস্থা করার জন্য TECNO -কে আপনার প্রাসঙ্গিক ব্যক্তিগত তথ্য, লজিস্টিক সেবা সরবরাহকারীকে দিতে হতে পারে; আপনাকে বিক্রয়োত্তর সেবা দেয়ার সময়, আরও ভাল সেবা এবং সহায়তা দেওয়ার জন্য আমাদের বিক্রয়োত্তর সেবা প্রদানকারীকে আপনার প্রাসঙ্গিক ব্যক্তিগত তথ্য দিতে হতে পারে। এ জাতীয় শেয়ার করার সময় আমরা ন্যূনতমকরণ, অপরিহার্যতা ও বৈধতার নীতি সমুন্নত রাখি। তথ্য শেয়ার করার আগে, আমরা অনুমোদিত অংশীদারের সাথে কঠোর গোপনীয়তা চুক্তি সই করব এবং তাদের প্রয়োজন হবে আপনার এখতিয়ার অনুযায়ী এই নীতি ও প্রযোজ্য আইন মেনে ব্যক্তিগত তথ্য প্রক্রিয়াকরণের জন্য সেগুলোর প্রাসঙ্গিক গোপনীয়তা ও নিরাপত্তা ব্যবস্থা গ্রহণ করা।
<br /><br />
মূল্যায়ন, বিশ্লেষণ বা অন্যান্য ব্যবসায়িক সেবা সরবরাহের জন্যও আমরা তৃতীয় পক্ষের সাথে আপনার অ-ব্যক্তিগত তথ্য শেয়ার করতে পারি, উদাহরণস্বরূপ: আমরা অংশীদারদের (যেমন বিজ্ঞাপন সেবা সরবরাহকারী) কার্যকারিতা, ফিডব্যাক এবং তাদের সেবাগুলো ব্যবহারের প্রবণতা বুঝতে সাহায্য করতে সমষ্টিগত ডাটা ব্যবহার করতে পারি।
<br /><br />
একত্রীকরণ, অধিগ্রহণ বা দেউলিয়ার হওয়ার কারণে ব্যবসা গুটিয়ে ফেলা, সম্পদ স্থানান্তর এবং অন্যান্য সংশ্লিষ্ট লেনদেনের ক্ষেত্রে, যদি কোনও ব্যক্তিগত তথ্য স্থানান্তর জড়িত থাকে, তবে যে নতুন কোম্পানি বা সংস্থা আপনার ব্যক্তিগত তথ্য ধারণ করবে তখন তারা যেন এই গোপনীয়তা নীতি অব্যাহত রাখতে বাধ্য হয় সেজন্য আমরা চুক্তি বা অন্যান্য উপযুক্ত ব্যবস্থা গ্রহণ করবো এবং সেসব বিষয়ের জন্য এমন মাত্রার গোপনীয়তা ও নিরাপত্তা ব্যবস্থা গ্রহণের প্রয়োজন হবে তা ব্যক্তিগত তথ্য প্রক্রিয়াকরণের এই নীতিটির চেয়ে কম হবে না।
<br /><br />
আমরা কেবল নিম্নলিখিত পরিস্থিতিতে আপনার ব্যক্তিগত তথ্য জনসম্মুখে প্রকাশ করব: আপনার সুস্পষ্ট সম্মতিতে; বা আইন বলবত বা আইনপ্রয়োগকারী সংস্থাকে সহায়তা করতে বাধ্যতামূলক প্রকাশের প্রয়োজনীয়তা দেখা দিলে।

<h1>V.আপনার ব্যক্তিগত তথ্য যেভাবে সীমান্তের ওপারে স্থানান্তরিত করা হয়</h1>

বৈশ্বিক অপারেটিং সংস্থা হিসাবে আমাদের পণ্য ও সেবাকে সহায়তা করার জন্য বিশ্বব্যাপী বিভিন্ন দেশ বা অঞ্চলে আমাদের সম্পদ বা সার্ভার রয়েছে। আপনাকে আরো ভালো সেবা সরবরাহ করতে, স্থানীয় অনুমোদিত আইন ও প্রবিধান যতটুকু অনুমোদন করে এবং আপনার সম্মতি অনুযায়ী, আমরা আপনার ব্যক্তিগত তথ্য সঞ্চয় বা প্রক্রিয়াকরণের জন্য তৃতীয় দেশ বা অঞ্চলে স্থানান্তর করতে পারি, অথবা আপনার ডাটায় তৃতীয় দেশ বা অঞ্চল প্রবেশ করতে পারে। এসব দেশ বা অঞ্চলগুলোর গোপনীয়তা সুরক্ষা আইন আলাদা হতে পারে। আমরা সংশ্লিষ্ট আন্তঃসীমান্ত স্থানান্তর এবং ব্যক্তিগত তথ্যের অন্যান্য প্রক্রিয়াকরণের জন্য যেখানে ব্যক্তিগত তথ্য রয়েছে সে দেশ বা অঞ্চলের আইনী বিধানগুলো অনুসরণ করব।

<h1>VI.আপনার ব্যক্তিগত তথ্যে আপনার অধিকার</h1>

ডাটা বিষয় হিসাবে, আপনার ব্যক্তিগত তথ্যের ক্ষেত্রে এগুলো নিশ্চিত করা, এগুলোতে প্রবেশ, সংশোধন, মুছে ফেলা, সম্মতি প্রত্যাহার ও অভিযোগ দায়েরসহ আপনার বহুরকম অধিকার রয়েছে। আমরা আপনার অধিকারগুলো পুরোপুরি বুঝি এবং সম্মান করি। আপনার অধিকার যেন কার্যকরভাবে সুরক্ষিত থাকে তা নিশ্চিত করতেও আমরা সক্রিয় পদক্ষেপ গ্রহণ করব। তবে, বুঝুন এবং লক্ষ্য করুন যে নিরাপত্তার কারণে আপনার অনুরোধ প্রক্রিয়া করার আগে আমাদেরকে আপনার পরিচয় যাচাই করার প্রয়োজন হতে পারে। নীতিগতভাবে, আমরা আপনার আইনী এবং যুক্তিসঙ্গত অনুরোধের জন্য কোনও ফি ধার্য করি না, তবে বারবার অনুরোধের ক্ষেত্রে যখন তার যৌক্তিক সীমা ছাড়িয়ে যাবে, তখন আমরা একটি নির্দিষ্ট ফি ধার্য করব। অযৌক্তিকভাবে যেসব অনুরোধের পুনরাবৃত্তি ঘটবে, অতিরিক্ত প্রযুক্তিগত উপায়ের প্রয়োজন হবে (উদাহরণস্বরূপ, নতুন সিস্টেমের উন্নয়ন ঘটাতে বা বিদ্যমান পদ্ধতিগুলোতে মৌলিক পরিবর্তন আনতে), অন্যের আইনগত অধিকারগুলোর জন্য ঝুঁকি সৃষ্টি করে বা খুবই অবাস্তব, বা বাধ্যতামূলক আইনের বিধান লঙ্ঘন করে, আমরা সেগুলো প্রত্যাখ্যান করতে পারি।
<br /><br />
<b>৬.১ নিশ্চিতকরণ এবং প্রবেশের অধিকার :</b> এই গোপনীয়তা নীতি বা কোন গোপনীয়তা নীতির আকারে বা নির্দিষ্ট পণ্য বা সেবার নোটিশ দিয়ে আমরা যেভাবে ব্যক্তিগত তথ্য সংগ্রহ ও প্রক্রিয়াকরণ করি তা আপনাকে অবহিত করি। টিক দেয়ার ঘর বা অন্যান্য পদ্ধতিতে এই জাতীয় সংগ্রহ এবং প্রক্রিয়াকরণের বিষয়টি নিশ্চিত বা বাতিল করার অধিকার আপনার রয়েছে। তবে, আপনি প্রত্যাখ্যান করার পরে, এমন কিছু ফাংশন যেগুলো ব্যবহারের জন্য আপনার সুস্পষ্ট অনুমোদন ও সম্মতি প্রয়োজন সেগুলো আর সহজলভ্য নাও হতে পারে। আমাদের পণ্য বা সেবার ইন্টারফেসে আপনি আমাদেরকে যেসব ব্যক্তিগত তথ্য সরবরাহ করেছেন তাতে আপনি সরাসরি প্রবেশ করতে পারেন। আপনি যেগুলোতে প্রবেশ করতে পারবেন না সেগুলোর জন্য, privacy@transsion.com ঠিকানায় ইমেইল পাঠাতে পারেন। আপনার ইমেইল পাওয়ার পরে আমরা তাৎক্ষণিকভাবে তা যাচাই করে দেখব। 
<br /><br />
<b>৬.২ সংশোধন ও মোছার অধিকার :</b> যখন আপনার ব্যক্তিগত তথ্য পরিবর্তন করা হয়, অথবা যখন আপনি দেখতে পান যে আমাদের দ্বারা সংগৃহীত এবং প্রক্রিয়া করা আপনার ব্যক্তিগত তথ্যটি ভুল বা অসম্পূর্ণ তখন তা সংশোধন বা সংযোজন করতে আমাদেরকে বলার অধিকার আপনার রয়েছে। প্রাসঙ্গিক পণ্য/সেবা ফাংশন পেজগুলোতে আপনি আপনার কিছু ব্যক্তিগত তথ্য সরাসরি সংশোধন বা পরিবর্তন করতে পারেন। যখন আমাদের দ্বারা সংগৃহীত আপনার ব্যক্তিগত তথ্য, সংগ্রহের উদ্দেশ্য পূরণ করে বা আর প্রয়োজন না হয় অথবা যখন আপনি দেখতে পান যে আমাদের দ্বারা আপনার ব্যক্তিগত তথ্য সংগ্রহ এবং প্রক্রিয়াকরণ আইন ও প্রবিধান বা এই গোপনীয়তা নীতি লঙ্ঘন করছে তখন সংশ্লিষ্ট ব্যক্তিগত তথ্য মুছে ফেলতে আমাদেরকে বলার অধিকার আপনার রয়েছে। ব্যক্তিগত তথ্য যা আমরা আপনাকে সংশোধন করা অথবা মুছে ফেলার কোনও চ্যানেল দেইনি, তা আপনি সংশোধন বা মুছে ফেলার জন্য অনুরোধ করতে পারেন এই ঠিকানায় যোগাযোগ করে: privacy@transsion.com 
<br /><br />
<b>৬.৩ সম্মতি প্রত্যাহারের অধিকার:</b> আমাদের বিভিন্ন পণ্য বা সেবার স্বতন্ত্র বৈশিষ্ট্যগুলো সম্পর্কে জানার পূর্বশর্ত হিসেবে প্রয়োজনীয় কিছু ব্যক্তিগত তথ্য আমাদের প্রয়োজন হয়। এই গোপনীয়তা নীতির অংশ হিসেবে "আমরা আপনার ব্যক্তিগত তথ্য যেভাবে সংগ্রহ এবং ব্যবহার করি" তার বর্ণনা দেয়া হল। তথ্য মুছে দিয়ে, ডিভাইসের বৈশিষ্ট্য বন্ধ করে, এবং সম্মতি প্রত্যাহারের অনুরোধ জানিয়ে আপানি আমাদেরকে একটি নির্দিষ্ট উদ্দেশ্যে পূর্বে দেয়া আপনার সম্মতি বাতিল করতে পারেন, যাতে রয়েছে সংগ্রহ, ব্যবহার এবং/বা আপনার ব্যক্তিগত তথ্যের প্রকাশ যা আমরা পরিচালনা বা নিয়ন্ত্রণ করি। যদি গোপনীয়তা নীতি বা নির্দিষ্ট পণ্য বা সেবার নোটিশে সম্মতি প্রত্যাহারের অনুরোধ করার পদ্ধতি স্পষ্টভাবে উল্লেখ থাকে, তবে অনুগ্রহ করে সেটা অনুসরণ করুন। যদি নির্দিষ্ট করা না থাকে, তবে আপনি সংশ্লিষ্ট অনুরোধটি পাঠাতে পারেন এই ঠিকানায়: privacy@transsion.com. 
<br /><br />
<b>৬.৪ অভিযোগ করার অধিকার:</b> privacy@transsion.com এই ঠিকানায় ইমেইল পাঠিয়ে অভিযোগ দায়ের করার অধিকার আপনার আছে। আপনার অভিযোগ পাওয়ার পর আমরা অবিলম্বে সাড়া দেব। আপনি যদি আমাদের সাড়া দানে সন্তুষ্ট না হন, বিশেষত যদি আমাদের ব্যক্তিগত তথ্যের প্রক্রিয়াকরণ আপনার বৈধ অধিকার এবং স্বার্থকে ক্ষতিগ্রস্থ করে, তবে আপনি আপনার অভিযোগটি স্থানীয় সংবিধিবদ্ধ ব্যক্তিগত তথ্য সুরক্ষা বিভাগের কাছে পাঠাতে বা রিপোর্ট করতে পারেন, অথবা কোন উপযুক্ত আদালতে মামলা করতে পারেন। 

<h1>VII.আমরা শিশুদের ব্যক্তিগত তথ্য যেভাবে পরিচালনা করি</h1>

শিশুদেরকে (শিশুদের বয়স নির্ধারণের সময় বিভিন্ন দেশ বা অঞ্চলের আইনগুলোর নিজস্ব সীমা থাকে। আমরা মূলত যেখানে ব্যবসা রয়েছে সেই দেশ বা অঞ্চলের আইন ও প্রবিধানের ভিত্তিতে শিশুদের সংজ্ঞায়িত করি।) বৈধ অভিভাবকের সম্মতি ও নির্দেশনা ছাড়া এবং সংশ্লিষ্ট আইন ও প্রবিধান দ্বারা অনুমোদিত না হলে আমরা আমাদের পণ্য বা সেবা ব্যবহারের অনুমতি দেইনা। নীতিগতভাবে, আমরা সক্রিয়ভাবে শিশুদের ব্যক্তিগত তথ্য সংগ্রহ করি না। আমরা অভিভাবকের স্পষ্ট অনুমতি এবং সম্মতি সাপেক্ষে, আইন ও প্রবিধান দ্বারা অনুমোদিত সীমার মধ্যে এবং যখন এই জাতীয় তথ্য সংগ্রহ করা নিতান্তই প্রয়োজনীয় হয়ে ওঠে কেবলমাত্র তখনই শিশুর ব্যক্তিগত তথ্য সংগ্রহ, ব্যবহার এবং প্রকাশ করব। কোন অভিভাবক যেকোনো সময় তার অভিবাকত্বে থাকা শিশুর ব্যক্তিগত তথ্যে প্রবেশ, সংশোধন বা মুছে ফেলতে চাইলে, তবে এখানে বর্ণিত পদ্ধতি অনুসরণ করে আমাদের সাথে যোগাযোগ করুন এবং আমরা যথাসময়ে সাড়া দেবো। যদি আপনি জানতে পারেন যে কোনো শিশুর তথ্য তার বৈধ অভিভাবকের অবগতি ছাড়া আমাদের কাছে পৌঁছেছে তবে আমাদের সাথে যোগাযোগ করার জন্য ইমেইল করুন এই ঠিকানায় privacy@transsion.com. আমরা যত তাড়াতাড়ি সম্ভব সে সম্পর্কিত তথ্য অপসারণ করব। যদি আমরা দেখি যে যাচাইযোগ্য অভিভাবকের পূর্ব সম্মতি ছাড়াই আমরা কোনও সন্তানের ব্যক্তিগত তথ্য সংগ্রহ করেছি, তখনও আমরা যত দ্রুত সম্ভব সংশ্লিষ্ট বিষয়বস্তু অপসারণের ব্যবস্থা নেব।

<h1>VIII.তৃতীয়-পক্ষ সেবা সরবরাহকারী ও তাদের সেবা</h1>

আপনি যখন TECNO-এর পণ্য বা সেবা ব্যবহার করেন, তখন আপনি আমাদের বাইরেও তৃতীয়-পক্ষের সরবরাহ করা ওয়েবসাইট বা পণ্য এবং সেবা সম্পর্কিত লিঙ্কগুলো পেতে পারেন। আপনি তৃতীয়-পক্ষের ওয়েবসাইট, পণ্য এবং সেবা গ্রহণ করবেন কিনা সে ব্যাপারে নিজস্ব বিবেচনার উপর ভিত্তি করে সিদ্ধান্ত নিতে পারেন। কোনও তৃতীয় পক্ষের সরবরাহ করা পণ্য এবং সেবার ক্ষেত্রে আমাদের গোপনীয়তা নীতি প্রযোজ্য নয়। আমরা যেহেতু কোন তৃতীয় পক্ষকে পুরোপুরি নিয়ন্ত্রণ করতে পারি না, তাই তৃতীয় পক্ষ দ্বারা আপনার ব্যক্তিগত তথ্য সংগ্রহ এবং প্রক্রিয়াকরণের জন্য আমরা দায়ী হবো না। অতএব, আপনি যখন তৃতীয় পক্ষকে কোনও তথ্য দিবেন, তৃতীয় পক্ষের গোপনীয়তা নীতিটি সতর্কতার সঙ্গে বুঝে নিন এবং নিজের ব্যক্তিগত তথ্য সুরক্ষিত রাখার ব্যাপারে সচেতন হন।

<h1>IX.সম্পূরক অংশ এবং নীতির আপডেট</h1>

এই নীতিটি মূলত আপনি যখন TECNO পণ্য বা সেবা ব্যবহার করেন তখন আমরা কীভাবে আপনার ব্যক্তিগত তথ্য সংগ্রহ, প্রক্রিয়াকরণ, সংরক্ষণ এবং প্রেরণ করি তা ব্যাখ্যা করে। তবে, আবারো জোর দিয়ে উল্লেখ করা প্রয়োজন যে, আমাদের বিপুল সংখ্যক পণ্য এবং সেবার কারণে তথ্য সংগ্রহের পদ্ধতি, সংগ্রহের ধরন, ব্যবহার ও প্রক্রিয়াকরণের পদ্ধতি এবং এই নীতিতে বর্ণিত প্রকাশকরণগুলো এখানে পুরোপুরি তালিকাভুক্ত নাও হতে পারে। নির্দিষ্ট পণ্য বা সেবার ব্যাপারে গোপনীয়তা নীতির মাধ্যমে বা নোটিশ দিয়ে বা অন্য কোনও উপায়ে আমরা আপনাকে জানাতে পারি।
<br /><br />
যেহেতু আমাদের ব্যবসা বিকশিত হচ্ছে এবং আমরা যে পণ্য বা সেবা সরবরাহ করি তাতে পরিবর্তন হয়, তাই আমরা সময়ে সময়ে এই নীতিটি আপডেট বা সংশোধন করার অধিকার সংরক্ষণ করি। এই নীতি সংশোধন করা হলে, অফিশিয়াল TECNO ওয়েবসাইট https://www.tecno-mobile.com বা মোবাইল ডিভাইসের মাধ্যমে আমরা আপনাকে সর্বশেষ নীতি সম্পর্কে অবহিত করব। এই গোপনীয়তা নীতির আপডেটগুলো সম্পর্কে অবগত হতে অবিলম্বে আমাদের অফিসিয়াল ওয়েবসাইট এবং মোবাইল ডিভাইস নোটিফিকেশনের প্রতি মনোযোগ দিন। যদিও এই গোপনীয়তা নীতিটি সামঞ্জস্যপূর্ণ করা যায়, তবে আপনার সুস্পষ্ট সম্মতি ছাড়া আমরা এই গোপনীয়তা নীতি অনুসারে আপনার অধিকারকে দুর্বল করব না।
<br /><br />
TRANSSION-এর পণ্য বা সেবার বিষয়বস্তু সম্পর্কে এখানকার বর্ণনা আপনার ব্যবহারকারকৃত পণ্যের ধরন, সিস্টেম সংস্করণ বা স্থানীয় আইন ও প্রবিধানের দাবি অনুযায়ী ভিন্ন হতে পারে।

<h1>X.আমাদের সাথে যোগাযোগের উপায়</h1>

আমাদের গোপনীয়তা নীতি বা ব্যক্তিগত তথ্যের সুরক্ষায় আমাদের অনুশীলন সম্পর্কে আপনার যদি কোনও প্রশ্ন বা উদ্বেগ থাকে তবে আমাদের সাথে যোগাযোগ করুন:
<br /><br />
ইমেইল: privacy@transsion.com (দ্রষ্টব্য: এই মেইলবক্সটি কেবলমাত্র আমাদের গোপনীয়তা নীতি বা আমাদের ব্যক্তিগত তথ্য সুরক্ষা সম্পর্কিত বার্তাগুলো গ্রহণ করতে ব্যবহৃত হয়।)
<br /><br />
ঠিকানা: ১৭ তলা, ডিসেই বিল্ডিং , নং. ৯৭৮৯ শেন নান রোড, হাই টেক পার্ক, নানশান ডিস্ট্রিক্ট, শেনঝেন, চায়না