<empty/>ዝተሓደሰሉ ዕለት፥ ሰነ 30, 2020
<br /><br />
<empty/>ግብራዊ ዝኮነሉ ዕለት፥ ሰነ 30, 2020
<br /><br />
<br /><br />



TECNO MOBILE LIMITED ከምኡ ድማ ናቱ ዓለማዊ መሻርኽቲ (ካብ ሕጂ ንድሓር ኣብዚ ሰነድ'ዚ "TECNO" ወይ "ንሕና" ተባሂሉ ዝጽዋዕ) ንምስጢራውነትኩም ምሉእ ንምሉእ የኽብር ንውሕስነት ናይ ውልቃዊ ሓበሬታኹም ንምሕላው ከኣ ዝክኣለና ክንገብር ኢና። ኣብ መስርሕ ምቕራብ ፍርያታት ወይ ኣገልግሎት ንኣኹም፡ ንውልቃዊ ሓበሬታኹም ብመሰረት ምሃብ ፍቓኩም ወይ ብመሰረት እቶም ንእኡ ዝምልከቱ ዓንቀጻት ናይ ሕግታትን ስርዓታትን ክንእክቦምን ክንትቀመሎምን ንኽእል። እዚ ናይ ምስጢራውነት ፖሊሲ እዚ (ካብ ሕጂ ንድሓር ኣብዚ ሰነድ'ዚ "ፖሊሲ" ተባሂሉ ዝግለጽ) ነቲ ናይ TECNO ፍርያታት ወይ ኣገልግሎታት ኣብ ትጥቀምሉ እዋንውልቃዊ ሓበሬታኹም ብከመይ ከምንእክቦ፡ ንጥቀመሉ፡ ንዕቅቦን፡ ነካፍሎን ነመሓላልፎን፡ ብዛዕባ መሰላትኩም ናይ ውልቃዊ ትህቡና ሓበሬታ፡ ከምኡ ድማ ንመሰላትኩም ብኸመይ ከምንሕልዎም ንኽትርድኡ ክሕግዝ ዝዓለመ እዩ። እዚ ፖሊሲ እዚ ኣብቶም ነዚ ሊንክ/መላገቢ'ዚ ዘርእዩ ወይ ዘቕርቡ ናይ TECNO ፍርያታትን ኣገልግሎታትን ግብራዊ ይኸውን። ነቶም ብዙሓት ፍርያታትን ኣገልግሎታትን ናይ TECNO ኣብ ግምት ብምእታው፡ እዚ ፖሊሲ እዚ ንኽሎም ውልቃዊ ሓበሬታ ናይ ምእካብን ምጥቃምን ተርእዮታት ዘይክሽፍን ይኽእል። ንእኡ ብመገዲ ናይ ምስጢራውነት ፖሊሲ ናይ ውሱናት ፍርያታት ወይ ኣገልግሎታት ወይ ብኻልእ ኣብ እዋን ምእካብ ዳታ ዝቐረበ ናይ ምሕባር መንገዲ ክንምልኦ ንኽእል። ንኣብነት፡ ኣብ ትጥቀምሎም ዓይነት ናይ TECNO ፍርያታት ወይ ኣገልግሎታት ወይ ትነብርሉ ሃገር ብምምርኳስ፡ እቶም ዝምልከቱ ፍርያታት ወይ ኣገልግሎታት ንውልቃዊ ሓበሬታኹም ብኸመይ ይእክብዎን ይጥቀምሉን ክፈላለዩ ይኽእሉ። እንተድኣ ሓደ ውሱን ናይ TECNO ፍርያት ወይ ኣገልግሎት ዝተፈልየ ናይ ምስጢራውነት ፖሊሲ ኣለዎ ኾይኑ፡ እቲ ዝተፈልየ ናይ ምስጢራውነት ፖሊሲ መጀመርታ ኣብ ጥቕሚ ክውዕል'ዩ እቲ ትሕዝቶ ናይቲ ዝተፈልየ ናይ ምስጢራውነት ፖሊሲ ከኣ ክስዕር'ዩ። ዝኾነ በቲ ዝተፈልየ ናይ ምስጢራውነት ፖሊሲ ናይቲ ውሱን ናይ TECNO ፍርያት ወይ ኣገልግሎት ዘይተሸፈነ ክፋል ነቲ ትሕዝቶ ናይዚ ናይ ምስጢራውነት ፖሊሲ እዚ ክግዛእ እዩ።
<br />
<empty/>ቅድሚ ፍርያትና ወይ ኣገልግሎታትና ምጥቃምኩም፡ ውልቃዊ ሓበሬታኹም ንኣና ምሃብኩም ወይ ንውልቃዊ ሓበሬታኹም ክንእክብ ምፍቃድኩም፡ ንኣሰራርሓና ብዛዕባ ውልቃዊ ሓበሬታኹም ንምርዳእ ብኽብረትኩም ነዚ ፖሊሲ እዚ ብጥንቃቐ ኣንብብዎ፡ ከምኡ ድማ ብኽብረትኩም ነቶም ሓደስቲ ሓበሬታ ናይዚ ፖሊስ እዚ ንምርዳእ ተደጋጋሚ እተውዎ። እንተድኣ ዝኮኑ ሕቶታት ኣለውኹም ኮይኖም፡ ብኽብረትኩም ኣፍልጡና።

<h1>I.ንውልቃዊ ሓበሬታኹም ብኸመይ ከምንእክቦን ንጥቀመሉን።</h1>

"ውልቃዊ ሓበሬታ" ንኽሎም ብቐጥታ ወይ ብዘይቀጥታ ንመንነት ናይ ሓደ ሰብ መንነት፡ መለለዪታ፡ ጠባያት ወይ ካልእ መንነታት፡ ወይ ብመገዲ ምትሕውዋስ እዞም መንነታት እዚኦም ከምዝልለ ክገብሩ ዝኽእሉ ወይ ምስኡ ክዛመዱ ዝኽእሉ ዳታ ዝገልጽ እዩ። ናይ TECNO ፍርያታት ወይ ኣገልግሎታት ኣብ ትጥቀምሉ እዋን ውልቃዊ ሓበሬታ ምሃብ ከድልየኩም ይኽእል። ንውልቃዊ ሓበሬታኹም ንTECNO ክትህቡ ኣይትሐትቱን ኢኹም፡ ግን ኣብ ገለ ኣጋጣሚታት፡ እንተድኣ ከምኡ ንምግባር ዘይመሪጽኩም፡ ዝዛመዱ ፍርያታት ወይ ኣገልግሎታት ክንህበኩም ኣይክንክእልን ኢና፡ ከምኡ'ውን ነቶም ዘጋጥምኹም ጸገማት መልሲ ክንህብ ወይ ክንፈትሕ ኣይክንክእልን ኢና። ንውልቃዊ ሓበሬታኹም ኣብዚ ፖሊሲ እዚ ንዝተገልጹ ዕላማታት ጥራይ ክንእክቦምን ክንጥቀመሎምን ኢና። እዞም ዝስዕቡ ገለ ኣብነታት ናይ ብዛዕባኹም ንእክቦም ሓበሬታ እዮም፥ 

<h2>1. ንእክቦ ውልቃዊ ሓበሬታ</h2>

<h2>1.1 ብቐጥታ ትህቡና ሓበሬታ</h2>

ናይ ፍርያትና ዕማማትን ኣገልግሎታትን ክትረኽቡ ከኽእለኩም ምእንቲ፡ ፍርያታትን ኣገልግሎታትን ንኣኹም ኣብ ንህበሉ እዋን ኣድላዪ ሓበሬታ ክትህቡና ክንሓተኩም ንኽእል። ንኣብነት፥
<br /><br />
(1)ናይ ሕሳብ ሓበሬታ፥ ንናይ TECNO ፍርያታትን ኣገልግሎታትን ኣብ ትምዝገብሉ እዋን፡ ከም ምፍጣር ናይ ኣፕ ሕሳብ፡ ተሳታፍነት ኣብ ናይ መድረኽ ኮማዊ ርክባት፡ ወዘተ ዝኣመሰለ፡ ኣብቶም ዕማማት ናይ ዝተፈላለዩ ፍርያታት ወይ ኣገልግሎታት ብምምርኳስ፡ እዚ ዝስዕብ ምቕራብ ከድልየኩም ይኽእል፥ ቁጽሪ ተሌፎን፡ ስም፡ ቅጽል ስም፡ ኣቫታር፡ ዕለተ ልደት፡ ዜግነት፡ ዕድመ፡ ትርከብሉ ቦታን ካልእ ሓበሬታን፣ ናብቲ ዝምልከት ስርዓት ዝያዳ ብዝጥዕም መንገዲ ክትኣትዉ ኣብ ትደልይሉ እዋን፡ ከም ምልላይ ገጽ ወይ ናይ ኣሰር ኣጻብዕ ምኽፋት ንቕልጡፍ ምእታው ዝኣመሰሉ፡ ነቲ ምስ ዝኸይድ ናይ ገጽ ወይ ኣሰር ኣጻብዕ ባዮመትሪክስ ምቕራብ ከድልየኩም ይኽእል፣
<br /><br />
(2)ናይ ጠለብ ሓበሬታ። ንፍርያታትና ወይ ኣገልግሎታትና ኣብ ኦንላይን ወይ ኣብ ኦፍላይን ኣብ ትገዝእሉ እዋን፡ እቶም ፍርያታት ወይ ኣገልግሎታት ኣብ ግዚኦምን ብልክዕን ከምዝበጽሕኹም ንምርግጋጽ፡ ከም ናይ ተቐባሊ ስም፡ ቁጽሪ ተሌፎን፡ ዚፕ ኮድን ኣድራሻን ዝኣመሰሉ ሓበሬታ ክተቕርቡ ክንሓተኩም ንኽእል።
<br /><br />
(3)ናይ ድሕረ-መሸጣታት ሓበሬታ። ናይ ድሕረ-መሸጣታት ኣገልግሎት ክንህበኩም ኣብ ትደልዩና ወይ ነቶም ፍርያታት ወይ ኣገልግሎታት ኣብ ምጥቃም ንዘጋጠመኩም ጸገም ክንፈትሕ ተስፋ ኣብ ትገብርሉ እዋን፡ ከም ስም፡ ቁጽሪ ተሌፎን፡ ናይ መሳርሒት ሓበሬታ፡ መንበሪ ኣድራሻ፡ ናይ ጸገም መግለጺታት ከም ምምላእ ነቲ ናይ ውሕስነት ካርድ / ኤለክትሮኒካዊ ናይ ውሕስነት ካርድ ወይ ብዛዕባ'ቲ ጸገም መልሰ-ሓበሬታ ምሃብ ዝኣመሰለ፣
<br /><br />
(4)ካልእ ትህቡና ሓበሬታ። ንኣብነት፡ ኣብ ከም ስዊፕስተይክስ ወይ ዓይነት ቁማር፡ ናይ ሽልማት ሕቶ ከምኡ ድማ ናይ ደጋፊ ናይ ፈተነ መጽናዕቲ ዝኣመሰሉ ንጥፈታትና ኣብ ትሳተፍሉ እዋን፡ ውልቃዊ ቅጽል ስም፡ ኣቫታር፡ ስም፡ ቁጽሪ ተሌፎንን ካልእ ሓበሬታን ዝኣመሰሉ ውልቃዊ ሓበሬታ ብመሰረት ኣድላይነታት ናይ ውሱና ተርእዮታት ምቕራብ ከድልየኩም ይኽእል።

<h2>1.2 ኣብ እዋን ተጠቃምነት ፍርያታትናን ኣገልግሎታትናን ንእክቦም ሓበሬታ</h2>

ኣብ እዋን ናይ TECNO ፍርያታት ወይ ኣገልግሎታት ምጥቃምኩም፡ ፍርያታት ወይ ኣገልግሎታት ንኽውሃበኩም ተደለይቲ ስለዝኾኑ፡ ብናትኩም ስምምዕ ወይ ምሃብ ፍቓድ፡ ነቲ ኣድላዪ ሓበሬታ ክንእክቦ ኢና፡ ነዚ ዝስዕብ ዘጠቓልል፥
<br /><br />
(1)ናይ መሳርሒ ሓበሬታ፥ ውሱናት ኣገልግሎታት ንውሱናት ዓይነት መሳርሒታት ስለዝኾኑ፡ ኣብ መስርሕ ምንጣፍ ትካልን ነቲ መሳርሒ ምትቃምን፡ ምስታ መሳርሒት ዝተኣሳሰር ሓበሬታ ክንእክብ ንኽእል፡ ከም እቲ ናይ መሳርሒት ስም፡ ናይ መሳርሒት ሞደል፡ናይ ዞባን ቋንቋን ሰቲንግስ፡ ናይ መሳርሒት መለለዪ ኮድ፡ ናይ መሳርሒት ናይ ሃርድወይር ሓበሬታን ደረጃን፡ ናይ ተጠቃሚ ልምድታት፡ ኣድራሻ ኣይፒ፡ ኣድራሻ ማክ፡ ናይ መተግበሪ ስርዓት ዓይነት፡ PLMN; ናይ ስሮኣት ኣንድሮይድ ዓይነት፡ ኣስራሒ መስመር መሳርሒ፡ ወዝተ ዝኣመሰሉ።
<br /><br />
(2)ናይ ምእታው ሓበሬታ። ፍርያታትና ወይ ኣገልግሎታትና ኣብ ትጥቀምሉ እዋን፡ ውሱን ሓበሬታ ክንእክብን ኣብ ናይ ሎግ ፋይላት ክንክዝኖምን ንኽእል። ንኣብነት፡ ኣብ ኣገልግሎት ናይ ምእታው ግዜ፡ ናይ ምእታው ተደጋጋምነት፡ ናይ ምጥቃም ግዜ፡ ግዝያዊ ታሪኻዊ መልእኽትትታ፡ ደረጃ እትወት ናብ ስርዓት፡ ናይ ፍጻመ ሓበሬታ (ጌጋታት፡ ምዕጻዋት፡ ድግም-ምጅማር፡ ምሕዳስ) ወዘተ።
<br /><br />
(3)ናይ ቦታ ሓበሬታ። ውሱናት ኣብ ቦታ ዝምርኮሱ ኣገልግሎታት ክትጥቀሙ ከለኹም፡ ከም ምትቃም ናይ ዳህሳስ ሶፍትዌር፡ ኲነታት ኣየር ኣብ ጂኦግራፍያዊ ቦታ ምርኣይ፡ ናይ ተሌፎንኩም ቦታ ምውጻእ፡ ጂኦግራፍያዊ ቦታኹም ንኻልኦት ሰባት ምክፋል፡ ወዘተ ዝኣመሰሉ፡ ፍቓድኩም ብምርካብ፡ ገምጋምን ልክዕን ሓበሬታ ብዛዕባ እቲ ትጥቀምሉ ዘለኹም መሳርሒ ክንእክብን ክንምስርሕን ንኽእል። ንኣብነት፥ ሓበሬታ ናይ ላቲትዩድን ሎንጊትዩድን፡ ናይ ሃገር ወይ ከባቢ ኮድ፡ ናይ ከተማ ኮድ፡ ናይ ማሕበረሰብ መለለዪ፡ ናይ ዳህሳስ መገዲ፡ መለለዪ ኦፐሬተር፡ ወዘተ። ብርግጽ እንተድኣ ፍቓድ ዘይሂብኩምና ወይ ንሕጋዊ ጠለብ ናይቲ ሃገር ወይ ዞባ ክነማልእ እንተዘይሃልዩና፡ ዘለኹሞ ቦታ ዝሕብር ምእካብ ኣይክንቅጽልን ኢና። ንተዛመድቲ ኣፓት ኣብ ሞባይል መሳርሒትኩም ነቶም ፍቓዳት ናይ ኣገልግሎት ቦታ ክተጥፍእዎም መሰል ኣለኩም።
<br /><br />
(4)ሓበሬታ ኩኪ መርበኣት-ሓበሬታና፡ ተፈጻጸምቲ ኣፕሊከሽናት ወይ መተግበሪታት፡ ናይ TECNO ፍርያታትን መወዓውዒታትን ከም ኩኪታት፡ ፒክሰል ታጋት ከምኡ ድማ ናይ መርበብ ኢንተርነት ኣርማታት ዝኣመሰሉ ተክኖሎጂታት ንምእካብን ምኽዛንን ተዛመድቲ ውልቃዊ ሓበሬታ ክትቀሙ ይኽእሉ።
<br /><br />
(5)ካልእ ውልቃዊ ሓበሬታ። ዝተፈላለዩ ዓይነታት ፍርያታትን ኣገልግሎታትን ዝተፈላለዩ ዓይነታት ውልቃዊ ሓበሬታ ብዛዕባኹም ክእክቡ ይኽእሉ። ንኣብነት፥ ከም ናይ ኣካላዊ ብቕዓት ተከታተልትን ናይ ስፖርት ሰዓታትን ዝኣመስሉ ናይ ስፖርት ፍርያታት ከም ህርመት ልቢ፡ ስጉምትታትን፡ ቦታን ዝኣመስሉ ሓበሬታ ክእክቡ ይኽእሉ። ብምኽንያት እቲ ንህበኩም ዓቢ ቁጽሪ ናይ ፍርያታት ወይ ኣገልግሎታት፡ ውልቃዊ ሓበሬታኹም ኣብ ጥቕሚ ዝውዕልሉ ክሎም ተርእዮታት ክንዝርዝር ኣይንኽእልን ኢና። በዚ ውልቃዊ ፖሊሲ እዚ ንዘይተሸፈነ ውልቃዊ ሓበሬታ፡ እቲ ዝምልከቶ ፍርያት ወይ ኣገልግሎት ብዛዕባ ብመገዲ እቲ ውሱን ውልቃዊ ፖሊሲ ናይ ዝተባህለ ፍርያት ወይ ኣገልግሎት ክእከብ ዝኽእል ውልቃዊ ሓበሬታኹም ክሕብረኩም እዩ ወይ ብምልክታ ወይ ካልእ መንገዲ፡ ቅድሚ ምእካቡ ከኣ ፍቓድኩም ክወስድ እዩ።

<h2>1.3 ካብ ሳልሳይ ኣካላት ዝእከብ ሓበሬታ</h2>

ሕጊ ኣብ ዘፍቅደሉ ኲነት፡ ውልቃዊ ሓበሬታኹም ካብ ህዝባዊ መስመራት ወይ ካልእ ሳልሳይ ኣካላት ክንወስድ ኢና። ንኣብነት፥ ናይ ሳልሳይ ኣካል ኣገልግሎታት ማሕበራዊ ርክባት ወይ ኣቐድሞም ዝተጻዕኑ ናይ ሳልሳይ ኣካል ኣፕሊከሽናት ኣብ ትጥቀምሉ እዋን፡ ካብዞም ኣገልግሎታት ወይ ኣፕሊከሻናት እዚኦም'ውን ውልቃዊ ሓበሬታኹም ክንእክብ ንኽእል። ብተወሳኺ፡ ኣብ እዋን'ቲ ምእካብ ክንገልጸልኩምን ፍቃድኩም ክንወስድን ኢና።
<br /><br />
TECNO ካልእ ሓበሬታ ብዛዕባኹም፡ ብዛዕባ መሳርሒኹም ወይ ምጥቃም ካልእ ኣገልግሎታት ንምእካብ ካልእ ኣገባባት'ውን ክትቀም ይኽእል፡ እዚ ኣብ እዋን እቲ ምእካብ ክግለጸልኩምን ፍቓድኩም ከኣ ክንወስድን ኢና።

<h2>1.4 ምእካብን ምጥቃንም ዘይውልቃዊ ሓበሬታ</h2>

ዘይውልቃዊ ሓበሬታ ማለት ነቲ መንነት ናይ ሰባት ክገልጽ ዘይክእል ሓበሬታ ዝውክል እዩ፡ ከም ምብጻሓት ናብ መርበባት-ሓበሬታ፡ ኣፕሊከሽናት ካብ ኢንተርነት ምውራድ፡ ናይ ፍርያት መሸጣታትን ዝተፈላለዩ ስታትስቲካዊ ጽማቚ ሓበሬታን ዝኣመሰሉ። እቲ ዕላማ ናይ ምእካብና ወይ ምውሳድና ተጠቀምቲ ንፍርያታትናን ኣገልግሎታትናን ብከመይ ይጥቀምሎም ከምዘለዉ ንምርዳእ እዩ፡ ነዚ ከኣ ከም መሰረት ናይ ቀጻሊ ምምሕያሽ ኣገልግሎታትናን ብዝሓሸ ናይ ተጥቀመቲ ድሌታት ንምምላእን ንትቀመሉ። እዚ ዓይነት ሓበሬታ'ዚ ውልቃዊ ሓበሬታ ስለዘይኮነ፡ ዘይውልቃዊ ሓበሬታ ከም ድላይና ሕጊ ብዝፈቕዶ መንገዲ ክንእክብ፡ ክንጥቀም፡ ክንገልጽን ክነሰጋግርን ንኽእል፣ እዚ ዓይነት ሓበሬታ'ዚ ምስ ውልቃዊ ሓበሬታኹም ኣብ ዝጣመረሉ እዋን፡ ከም ውልቃዊ ሓበሬታ ክቚጸር'ዩ። ንከምዚኦም ዝኣመሰሉ ሓበሬታ ብመሰረት ጠለባት ናይ ተዛመድቲ ሕግታትን ስርዓታትን ናይ ውልቃዊ ምስጢራውነት ሓለዋ ዳታ ክንምስርሖም ኢና። 
<br /><br />
ብምኽንያት እቲ ዓቢ ቁጽሪ ኣንይ ፍርያታትናን ኣገልግሎታትናን፡ እቲ ትሕዝቶን ተርእዮታትን ናይ ብTECNO ዝእከቡ ውልቃዊ ሓበሬታ ኣብዚ ከምዝተዘርዘሩ ንኽሎም ናይ ትካል ተርእዮታትና ክሽፍኑ ዘይክእሉ ምዃኖም ደጊምና ኣብዚ ክንጸቕጠሉን ክንገልጽን ንደሊ። ንዝኮነ ኣብዚ ፖሊሲ እዚ ዘይተጠቓለለ ክፋል፡ ኣብቲ ውልቃዊ ፖሊሲ ናይ ውሱን ፍርያታት ወይ ኣገልግሎታት ብምንጻር ክንምልኦም ኢና፡ ወይ ብምልክታ ወይ ብኻልእ መንገዲ ኣብ ውሱን ናይ ትካል ወይ ስራሕ ተርእዮታት ዳታ ኣብ ንእክበሉ እዋን።

<h2>2. ዕላማ ናይ ውልቃዊ ሓበሬታ ምጥቃምና</h2>

ኣብ ትሕቲ እቲ ናይ ተጠቃሚ ውዕል ከምኡ ድማ/ወይ ውዕል ኣገልግሎት ግዴታታና ንምምላእ ክንደሊ ኸለና፡ ወይ ነቶም ሕጋዊ ረብሓታት ብኣና ወይ ብሳልሳይ ኣካል ዝድለዩ ንምሕላው ኣድላዪ እዩ ኢልና ኣብ ዝገምገምናሉ እዋን፡ ብፍቓድኩም፡ ንውልቃዊ ሓበሬታኹም ኣብዚ ናይ ምስጢራውነት ፖሊሲ እዚ ንዝተገልጹ ዕላማታት ክንምስርሖ ንኽእል። ንውልቃዊ ሓበሬታኹምን ንተፈጻምነት ዘለዎም ሕጋዊ ግዴታታት ንምምእዛዝን ምትግባርን እውን ክንምስርሖ ንኽእል። ንውልቃዊ ሓበሬታኹም ኣብ ንጥቀመሉ እዋን ነቲ ኣብዚ ናይ ምስጢራውነት ፖሊሲ እዚ ዘሎ ትሕዝቶን ናቱ ምሕዳሳትን ብጽኑዕ ክንእዘዞም ኢና።
<br /><br />
2.1 	ናይ ምዝገባ ኣገልግሎታትን ናይ ምምሕዳር ሕሳብ ኣገልግሎታትን ንኽንህበኩም። ነቶም ምስኡ ዝከዱ ናይ ምዝገባ ኣገልግሎታትን ዝስዕቡ ኣገልግሎታት ምምሕዳር ሕሳብን ንኽንህበኩም ነቲ ኣብ እዋን ምዝገባ ዘእተኽሞ መሰረታዊ ሓበሬታ ክንጥቀመሉ ኢና፣
<br /><br />
2.2 	ንናይ እዋን ዕድግን ድሕረ-ዕድግን ንጥፈታት ዝኮኑ ናይ ዓሚል ደገፍን ተዛመድቲ ኣገልግሎታትን ንምሃብ። ንኣብነት፥ ትህብዎ ኣድላዪ ሓበሬታ ኣብ ናይ ምብጽጻሕ ኣገልግሎታት እንህበሉ፡ ተክኒካዊ ደገፍ ነቕርበሉ፡ ወይ ብመገዲ መልሰ-ሓበሬታ ናይ ምሕባር ጌጋ ቀልጢፍና ንዘይንቡር ጸገማት ንምልላይን ምዕራይን፡ ወዘተ ክጠቅም ይኽእል።
<br /><br />
2.3 	ንድሌታትኩም ወይ ዝንባለታትኩም ዝኾኑ ናይ ሓበሬታ ኣገልግሎታት ንኽንህበኩም። ንኣብነት፥ ንሕና ወይ ሳልሳይ ኣካል ናይ ቦታኹም ሓበሬታ ናይ ኲነታት ኣየር ትንበያ፡ ናይ ጂኦግራፍያዊ ቦታ ዳህሳስ ከምኡ ድማ ካልእ ተዛመድቲ ሓበሬታ ኣገልግሎታት ንምሃብ ክንጥቀመሉ ንኽእል፣ ንውልቃዊ ሓበሬታኹም ክንጥቀመሉ፡ ናይ ተጠቃምነት ልምድታትኩምን ናይ ባህሪ ምርጫታትኩምን ንምትንታን፡ ከምኡ ድማ ብመሰረት ፍቓድኩም ናይ ኖቲፊከሽን ወይ ምልክታ ወይ ናይ ምድፋእ ትሕዝቶ ኣገልግሎታት ንኽንህበኩም።
<br /><br />
2.4 	ዝሓሹ ፍርያታትን ኣገልግሎታትን ንኣኹም ምሃብ ንኽንቅጽል፡ ኣብ ናይ ምምሕያሽ ፍርያትና ከምኡ ድማ ምስ ተመኩሮ ተጠቃሚ ዝዛመዱ ፕሮግራማት ወይ ተፈጻጸምቲ ንጥፈታት ክትሳተፉ ክንዕድመኩም ንኽእል። ናብ ፕሮግራማትናን ወይ ንጥፈታትና ድሕሪ ምጽንባርኩም፡ ንኣድላዪ ውልቃዊ ሓበሬታ ከም ቁጽርታት ተሌፎን (ብቐንዱ ንናይ ምርምርን ናይ ምምላስን ምብጻሓት ኣብ ጥቕሚ ዝውዕሉ)፡ ናይ መሳርሒት ሓበሬታ፡ ሓበሬታ ጠባይ ኣሰራርሓ፡ ሓበሬታ ቦታ ከምኡ ድማ ናይ ሎግ ወይ ምእታው ሓበሬታ ንስታትስቲካዊ መርመራ ክንእክብ ንኽእል፡ ምእንቲ ብቐጻሊ ንፍርያታት ክነማሓይሽን ክነመዓራርን ከምኡ ድማ ዝሓሸ ናይ ተጠቃሚ ተመኩሮ ንምሃብ፣
<br /><br />
2.5 	ንንጠፈታት ንግዳዊ ምውዕዋዕ። እንተድኣ ናብ ስዊፕስተይክ ማለት ዓይነት ቁማር፡ ውድድር፡ ወይ ተመሳሰልቲ መወዓውዒ ኣቲኹም፡ ነቲ ትህቡና ሓበሬታ ነዞም ፕሮግራማት እዚኦም ንምምሕዳር ክንጥቀመሉ ንኽእል፣
<br /><br />
2.6 	ናይ ዕዳጋ ብጽሒት ንምምርማር ዓበይቲ ናይ ዓሚል መጽናዕታት ክነካይድ ንኽእል። ናይ ዕዳጋ ብጽሒት ንምምርማርን ናይ ምምዕባል ትካል መወከሲ ንምሃብን ከም ምብጻሓት ናብ መርበብ-ሓበሬታ፡ ካብ ኢንተርነት ኣፕሊከሽን ምውራድ ከምኡ ድማ ናይ ፍርያት መሸጣታት ዝኣመሰሉ ሓበሬታ ክንእክብ ንኽእል።
<br /><br />
2.7 	ካልእ ፍቓድኩም ትህብሎም ዕላማታት። ንውልቃዊ ሓበሬታኹም ንኻልእ ዕላማታት ክንጥቀመሎም ኣብ ንደልየሉ እዋን፡ እንተድኣ እቲ ዕላማ ኣብዚ ፖሊሲ እዚ ዘይተገሊጹ፡ ነቲ ናይ ምስጢራውነት ፖሊሲ ወይ ምልክታ ናይቲ ውሱን ፍርያት ወይ ኣገልግሎት ነቶም ኣቐዲምኩም ፍቓድኩም ክትህብሎም ንኣኹም ተረከብቲ ዝኾኑ ክንጥቀም ኢና። 

<h1>II.ኩኪታትን ተመሳሰልቲ ተክኖሎጂታት ብኸመይ ከምንጥቀም</h1>

ኩኪታት ብመርበባት-ሓበሬታና፡ ኣፕሊከሽናትና ወይ ኣገልግሎታትና ዝመሓላለፉን ኣብ መሳርሒኹም ዝኽዘኑን ንኣሽቱ ፋይላት እዮም። ንኣኹም ካብ ካልእ ተጠቀምቲ መርበባት-ሓበሬታና ንምፍላይኩም ኩኪታትን ካልእ ተመሳሰልቲ ተክኖሎጂታትን ንጥቀም። መርበባት-ሓበሬታና፡ ናይ ኦንላይን ኣገልግሎታትና፡ ተፈጻጸምቲ ኣፕሊከሽናትና፡ ኢመይልን ካልእ ኣገልግሎታት ሓበሬታን ኩኪታትን ካልእ ተመሳሰልቲ ተክኖሎጂታት ከም ፒክሰል ታግስ ከምይ ድማ ናይ መርበብ-ኢንተርነት ኣርማታትን ዝኣመሰሉ ክትቀሙ ይኽእሉ። ብኩኪታትን ተመሳሰልቲ ተክኖሎጂታትን ዝተኣከቡ ሓበሬታ ብሓፈሻ ከም ዘይውልቃዊ ሓበሬታ ንሕዞም። ይኹን እምበር፡ ናይ ኢንተርነት ፕሮቶኮላት (ኣይፒ) ኣድራሻታት ወይ ተመሳሰልቲ መለለይቲ ንሕጋታት ናይታ ሃገር ከም ውልቃዊ ሓበሬታ ዝቑጸሩ እንተኾይኖም፡ ነቶም ሕግታት ናይተን ሃገራት እቲአን ክንስዕብ ኢና።
<br /><br />
ንሕናን መሻርኽትናን ኩኪታትን ተመሳሰልቲ ናይ ምክትታል ተክኖሎጂታትን እንጥቀም ነቲ ተጠቃምነት ሞባይል ሶፍትዌራት ብዝሓሸ ንምርዳእ፡ ነቲ ኣፕ ማኦረ ክንደይ ተደጋጋሚ ግዜ ከምትጥቀምሉእ፡ ኣብ ውሽጢ እቲ ኣፕ ዘጋጥሙ ፍጻመታት፡ ድምር ተጠቃምነት፡ ናይ ኣፈጻጽማ ሓበሬታ፡ ከምኡ ድማ እቲ ኣፕ ካበይ ካብ ኢንተርነት ከምዝወድረደ ንምርዳእ እዩ፣ ንሕናን መሻርኽትናን ኩኪታትን ተመሳሰልቲ ናይ ምክትታል ተክኖሎጂታትን እንጥቀም ኣንፈት ወይ ኣዝማምያ ንምምርማር፡ ነቲ መርበብ-ሓበሬታ ንምምሕዳር፡ ናይ ተጠቃሚ ባህሪ ኣብቲ መርበብ-ሓበሬታ ንምክትታል፡ ዲሞግራፍያዊ ሓበሬታ ብዛዕባ ናይ ተጠመትና ሰረት ብጠቕላላ ንምእካብን እዩ። ንኣብነት፥ ኣብ መርበባት-ሓበሬታና መወዓውዒታት ንምርኣይ ወይ ኣብ ካልእ መርበባት-ሓበሬታ ዘለዉ መወዓውዒታትና ንምምሕዳር ምስ ሳልሳይ ኣካላት ክንተሓባበር ንኽእል። ብመሰረት ናይ ምፍታሽ ኢንተርነት ታሪኽኩም መወዓውዒታት ንኽስደደኩም ናይ ሳልሳይ ኣካል መሻርኽትና ኩኪታት ወይ ተመሳሰልቲ ናይ ምክትታል ተክኖሎጂታት ክጥቀሙ ይኽእሉ። እንተድኣ ካብ ኣብ ዝንባለ-ዝምርኮሱ መወዓውዒታት ክትወጹ መሪጽኩም፡ ኩኪታትን ናይ ኩኪ ምርጫታትን ንምምሕዳር "ምስራዝ/ምጥፋእ ኩኪታት" ዝብል ክትመርጹ ትኽእሉ። እንተድኣ ኣብ ብራውሰርኩም ማልት ናይ ኢንተርነት ገንጻሊትኩም ኣይትከታተል ዝብል ተወሊዑ ኣሎ ኾይኑ፡ ክሎም መርበባት-ሓበሬታና ንዝመርጽኩም ሰቲንግስ ማለት መዋደዲታት ከኽብሩ እዮም።
<br /><br />
ንኽሎም ኣብ መርበባት-ሓበሬታን ኣፕሊከሽናትን ዝተኸዘኑኩኪታት ክትስርዝዎ ትኽእሉ፡ ግን ከምኡ እንተገይርኩም፡ ነቶም ሰቲንግስ ወይ መዋደዲታት ነፍስ ወከፍ ናብ መርበባት-ሓበሬታና ወይ ኣፕሊከሽናትና ትበጽሕሉ እዋን ምቕያሮም ከድልየኩም እዩ። መብዛሕትኦም ብራውሰራት ኩኪታት ዝዓግት መተግበሪ ኣለዎም። እንተድኣ ኩኪታት ብመገዲ ብራውሰር ክተመሓድሩ ደሊኹም፡ ነቲ ናይ ኣማዕባሊ ብራውሰር መእተዊ ክትውከስዎ ወይ ኣብ ኢንተርነት ክትፍትሹ ትኽእሉ። ብኽብረትኩም እዚ ኣስተውዕሉ እንተኣ ኩኪታት ተዓጊቶም፡ ውሱናት ናይ መርበባት-ሓበሬታ ጠባያት ብግቡእ ዘይክሰርሑ ይኽእሉ ወይ ምሉእ ንምሉእ'ውን ምስራሕ ከቋርጹ ይኽእሉ።



<h1>III.ንውልቃዊ ሓበሬታኹም <u>ብኸመይ</u> ከምንኽዝኖን ንሕልዎን።</h1>

እቲ ብመሰረት ዝሃብክሞ ፍቓድ ዝተኣከበ ሓበሬታ ብመሰረት ሕግታትን ስርዓታትን ናይ ውልቃዊ ምስጢራዊነት ሓለዋ ዳታ ናይታ ዝምልከታ ሃገር ክኽዘን እዩ። ብከባብያዊ ሕግታትን ስርዓታትን ክሳብ ዘይተኸልከለ፡ ነቲ ዝተኣከበ ውልቃዊ ሓበሬታ ካብታ ዋኒን ወይ ትካል ዝካየደላ ዘሎ ሃገር ወጻኢ ኣብ ዝኾኑ ሃገራት ወይ ዞባታት'ውን ክንክዝኖም ንኽእል።
<br /><br />
ንውልቃዊ ሓበሬታ ኣብቲ ዋኒን ዝካየደሉ ዘሎ ሃገር ንኸዝኖ ወይ ኣብ ካልእ ሃገራት ወይ ዞባታት ከምኡ ምግባር ሕግታትን ስርዓታትን ዘይግህስ ክሳብ ዝኾነ፡ ነቶም ዝምልከቱ ሕግታትን ስርዓታትን ብዘኽብር መንገዲ ክንዕቅቦም ኢና። ኣብ ተመሳሳሊ እዋን፡ ንጠባያት፡ ዝርግሐን ዕላማን ናይ ምምስራሕ ውልቃዊ ሓበሬታ ፡ ነቶም ኣብቲ ምምስራሕ ከጋጥሙ ዝኽእሉ ስግኣተ-ሓደጋታት፡ ከምኡ ድማ ነቶም በቲ ዕንወት ዝስዕቡ ከበድቲ ሳዕቤናት፡ ወዘተ ኣብ ግምት ክነእቱ ኢና፡ ከምኡ'ውን ነቶም ኣድለይቲ ናይ ውሕስነት ሕግታት ክነተግብር ኢና። ንኣብነት፥ ነቶም ዝተኣከቡ ውልቃዊ ሓበሬታ ንምኽዛን ናይ ምምስጣርን መንነት-ምእላይን ኣገባባት ክንጥቀም ኢና። ከምኡ'ውን ነቲ ሓበሬታ ነቲ ብሕጊ ዝተነጸረ ዝሓጸረ ግዜ ክንዕቅቦ ኢና። ነቶም ብሕጊ ዘይተነጸሩ፡ ነቲ ሓበሬታ ብመሰረት እቲ ዝሓጸረ ብትካል ዝጥለብ ናይ ምኽዛን ንውሓት ግዜ ክንዕቅቦም ኢና። ነቶም ነቲ ናይ ምኽዛን ንውሓት ግዜ ዝሓልፍዎ ዳታ፡ ወይ ነቶም ክንስርዞም ትሓቱና ዳታ፡ ብኸምኡ መሰረት ነቲ ዝተባህለ ዳታ ክንስርዝ ኢና ወይ ነቶም ዝምልከቱ ሕግታትን ስርዓታትን ብዘይ ምግሃስ ካልእ ግቡእ ስጉምትታት ክንወስድ ኢና። ብተወሳኺ፡ ነቲ ውሕስነት ናይ ውልቃዊ ሓበሬታኹም ንምሕላውን ሓበሬታ ብዘይግቡእ ኣገባብ ካብ ምትቃም፡ ዘይተፈቕደ ምእታው፡ ከምኡ ድማ ዘይተፈቕደ ምትዕርራይ፡ ምግላጽ ወይ ምዕናው ንምግታእን ወዘተ።
<br /><br />
ይኹን እምበር፡ እቶም ሕግታት ማዕረ ክንደይ ፍጹማት እዮም ብዘየገድስ፡ ክስተታት ናይ ተርእይፕታት ውህስነት ምኽዛን ሓበሬታ ናይ ምውጋድ ፍጹም ውሕስነት የለን። እንተድኣ ናይ ውሕስነት ግህሰት ኣጋጢሙ፡ በቶም ዝምልከቱ ሕግታትን ስርዓታት ከምዝጥለቡ መሰረት ነቶም ዝምልከቶም ተቖጻጸርቲ ሰበ ስልጣን ክንሕብር ኢና፡ ኣብቲ ግህሰት ምትእስሳር ንዘለዎ ውልቃዊ ዳታ፡ እቲ ቁጽሪ ናይ እቲ ሓበሬታ ዝምልከቶም ሰባት፡ ተኽእሎ ሳዕቤናት ናይቲ ግህሰት፡ ከምኡ ድማ ብመሰረት ጠለባት ናይቶም ተቖጻጸርቲ ሰበ ስልጣን ክንወስዶም ንሕልን ናይ ፍታሕ ስጉምትታትን ከኣ ክነቕርብ ኢና። ንዕንወትን ሳዕቤናትን ናይቲ ምልሓዂ ሓበሬታ ንምዕራይ ወይ ንምቅላል እቶም ዝክኣሉ ዝበለጹ ስጉምትታት ክንወስድ ኢና። ኣብ ዝፍቀደሉን ብሕግታትን ስርዓታትን ከኣ ዝፍቀደሉን እዋን፡ ነቶም ተኽእሎ ሳዕቤናት ወይ ከቢድ ዕንወት ናባኹም ዝወርድ ኣብ ግዚኡ ክንሕብረኩም ኢና፡ ምእንቲ ንመሰላትኩም ብዝተኻእለ መጠን ንምሕላው ግቡእ ስጉምትታት ክትወስዱ ክትክእሉ።
<br /><br />
ብፍጹም ውሑስ ዝብሃል ናይ ኢንተርነት ምስግጋር፡ ስርዓተ ኮምፕዩተር ከምኡ ድማ ገመድ-ኣልቦ መስመራት የለን። ብጀካ እቶም ወሲድናዮም ዘለና ኣድለይቲ ናይ ምክልኻል ስጉምትታት፡ ተጠቀምቲ ነቲ ንቕሓት ናይ ስግኣታት-ሓደጋ ውሕስነት ምስጢራውነት ከሐይሉ ኣለዎም። ንኣብነት፡ ካብ ኣገልግሎታትና ናብ ናይ ሳልሳይ ኣካል መርበባት-ሓበሬታ፡ ሊንክታት፡ ፍርያታት ወይ ኣገልግሎታት ኣብ ትሰግርሉ እዋን፡ ንውሕስነት ናይ ዝኾነ በዞም መርበባት-ሓበሬታ፡ ሊንክታት፡ ፍርያታት ወይ ኣገልግሎታት እዚኦም፡ ብኽብረትኩም ነቶም ውዕላትን ቅድመ-ኲነትን ናይዞም ሳልሳይ ኣካላት እዚኦም ብጥንቃቐ ኣንብብዎም። ብኸምዚኦም ዝኣመሰሉ ሳልሳይ ኣካላት ንዝስዓቡ ናይ ውሕስነት ጸገማት ሕጋዊ ሓላፍነት ኣይንስከምን ኢና። እንተድኣ ኣብ መርበባት-ሓበሬታና፡ ፍርያታትና ወይ ኣገልግሎታትና ዘለዉ ውሱናት ትሕዝቶታት፡ መወዓውዒታት ወይ መተግበሪታት ብሳልሳይ ኣካል ዝውሃቡ ክኾኑ ከምዝኽእሉን ንምስጢራውነትኩምን ውሕስነትኩምን ኣብ ሓደጋ ንምእታው ከኣ ተኽእሎ ዘለዎም እንተኾይኖም፡ ብኽብረትኩም ቀልጢፍኩም ርኸቡና፡ ምኽንያቱ ብመሰረት ሕግታትን ስርዓታትን ቀዳምነት ሂብና ክንሕዞም ስለዝኾንና።

<h1>IV.ንውልቃዊ ሓበሬታኹምን ዳታኹምን ብኸመይ ከምነካፍሎም፡ ነሰጋግሮምን ንገልጾምን</h1>

ኣብ ምክፋል፡ ምስግጋርን፡ ምግላጽን ውልቃዊ ሓበሬታኹን፡ ነቶም መትከላትን ጠለባትን ናይ ምጒዳል፡ ኣድላይነትን፡ ሕጋውነትን ንሕሉ። ኣብ ትሕቲ ንቡር ኲነታት፡ ንውልቃዊ ሓበሬታኹም ናብ ደገ ኣይነካፍልን፡ ኣይነሰጋግርን ወይ ኣይንገልጽን ኢና። ይኹን እምበር፡ በቶም ግብራዊ ዝኾኑ ሕግታትን ስርዓታትን ክሳብ ዝተፈቕደ፡ ንውልቃዊ ሓበሬታኹም ኣብዞም ዝስዕቡ ኲነታት ክነካፍል፡ ክነሰጋግርን ክንገልጽን ንኽእል፥
<br /><br />
ኣገልግሎታት ኣብ ግዚኡ ንኽንህበኩም፡ ውልቃዊ ሓበሬታኹም ነተን መሻርኽቲ ናይ TECNO ዝኾና ኩባንያታት ክካፈል ይኽእል። ንሓበሬታኹም ነተን መሻርኽቲ ናይ TECNO ዝኾና ኩባንያታት ነካፍሎ ንሕጋውን ግሉጽን ዕላማታት ጥራይ እዩ፡ ነቶም ኣገልግሎታት ንምሃብ ኣድለይቲ ዝኾኑ ሓበሬታ ጥራይ ከኣ ነካፍል፡ በቶም ኣብዚ ናይ ምስጢራውነት ፖሊሲ ኣዚ ተገሊጾም ዘለዉ ዕላማታት ከኣ ንቕየድ። እንተድኣ እቲ ዕላማ ኣብዚ ፖሊሲ እዚ ዘይተተቓለለ ኮይኑ፡ ኣብቲ ምስኡ ዝከይድ ናይ ምስጢራውነት ፖሊሲ ወይ ምልክታ ናይቲ ውሱን ፍርያት ወይ ኣገልግሎት ክንገልጾ ኢና።
<br /><br />
ነቲ ኣድላዪ ውልቃዊ ሓበሬታ ንዝተፈቕደሎም ሳልሳይ ኣካላት መሻርኽቲ ክነካፍሎ ንኽእል (ንወሃብቲ ኣገልግሎት ሎጂስቲክ፡ ወሃብቲ ኣገልግሎት ምኽዛን ሓበሬታ፡ ወሃብቲ ኣገልግሎታት ድሕረ-መሸጣ፡ ወሃብቲ ኣገልግሎት ምውዕዋኦ ዕዳጋ፡ ወዘተ ዘጠቓልሉ) ንምፍጻም ውሱናት ዕማማት ወይ ዝሓሸ ኣገልግሎትን ናይ ተጠቃሚ ተመኩሮን ንከቕርብልኩም። ንኣብነት፥ ናይ TECNO ፍርያታት ኣብ ትዕድግሉ እዋን፡ TECNO ንዝሰማማዕ ውልቃዊ ሓበሬታኹም ነቲ ወሃቢ ኣገልግሎት ሎጂስቲክ ክህቦ ከድልዮ ይኽእል ምእንቲ ምብጽጻህ ክምድብ፣ ናይ ድሕረ-መሸጣ ኣገልግሎት ኣብ ንህበኩም እዋን፡ ነቲ ዝሰማማዕ ውልቃዊ ሓበሬታኹም ነቲ ወሃቢ ኣገልግሎት ድሕረ-መሸጣ ክንህቦ ከድልየና ይኽእል ምእንቲ ዝሓሸ ኣገልግሎትን ደገፍን ክህበኩም። ከምዚ ዝኣመሰሉ ምክፋል ኣብ ነካይደሉ እዋን ነቶም መትከላት ናይ ምጒዳል፡ ኣድላይነትን፡ ሕጋውነትን ንሕልዎም ኢና። ቅድሚ ሓበሬታ ምክፋልና፡ ጽኑዕ ናይ ምስጢራውነት ስምምዓት ምስ ዝተፈቕዶም መሻርክቲ ክንፍርም ኢና ዝሰማምዑ ናይ ምስጢራውነትን ውሕስነትን ስጉምትታት ንምምስራሕ ውልቃዊ ሓበሬታ ብመሰረት እዚ ፖሊሲ እዝን ኣብ ሕጋዊ ስልጣንኩም ግብራዊ ዝኾኑ ሕግታትን ክወስዱ ንሓቶምን።
<br /><br />
ግምገማ፡ መርመራ ወይ ካልእ ናይ ትካል ኣገልግሎታት ንምሃብ፡ ንዘይውልቃዊ ሓበሬታኹም'ውን ንሳልሳይ ኣካላት ክነካፍል ንኽእል፡ ንኣብነት፥ ድምር ዳታ መሻርኽቲ ንምሕጋዝ ክንጥቀም ንኽእል (ከም ወሃብቲ ኣገልግሎት መወዓውዒ ዝኣመሰሉ) ምእንቲ ንውጽኢታውነት፡ መልሰ-ሓበሬታን ናይ ኣጠቓቕማ ኣዝማምያን ናይ ኣገልግሎታቶም ኣብ ምርዳእ ክሕግዞም።
<br /><br />
ኣብ ምትሕውዋስ፡ ምግዛእ ወይ ናይ ምጥፋሽ ኩባንያ ምሻጥ ንብረት፡ ምስግጋር ንብረትን ካልእ ተዛመድቲ ምሻጥን ምዕዳግን፡ እኝተድኣ ምስግጋር ውልቃዊ ሓበሬታ ዝካየድ ኮይኑ፡ ነቲ ንምውልቃዊ ሓበሬታኹም ሒዙ ዘሎ ኩባንያ ወይ ውልቃዊ ሓበሬታኹም ሒዙ ዘሎ ትካል ብመገዲ ውዕል ወይ ካልእ ግቡእ ስጉምትታት በዚ ናይ ምስጢራውነት ፖሊሲ እዚ ምቕያድ ክኽቅጽል ክንሓቶ ኢና፡ ከምዚ ዝኣመሰለ ኣርእስቲ ካብቶም ኣብዚ ፖሊሲ እዚ ዘለዉ ጠለባት ዘይውህድ ናይ ውሕስነት ስጉምትታት ንምምስራሕ ውልቃዊ ሓበሬታ ክወስድ ክንሓቶ ኢና።
<br /><br />
ንውልቃዊ ሓበሬታኹም ኣብ ከምዚ ዝስዕብ ኲነታት ጥራይ ኢና ናብ ህዝቢ ክንገልጾም፥ ምግሉጽ ምሃብ ፍቓድኩም፣ ወይ ኣብ ምስግዳድ ወይ ምሕጋዝ ግዴታዊ ምግላጽ ብጠለብ ሕጊ።

<h1>V.ውልቃዊ ሓበሬታኹም ብኸመይ ዶብ ሰጊሩ ከምዝመሓላለፍ</h1>

ኣብ መላእ ዓለም ዝሰርሕ ኩባንያ ከም ምዃኑ መጠን፡ ኣብ ዝተፈላለያ ሃገራት ወይ ዞባታት ኣብ መላእ ዓለም ንፍርያታትናን ኣገልግሎታትናን ዝድግፉ ምንጭታትን ኣገልገልትን ኣለዉና። ንኣኹም ዝሓሹ ኣገልግሎታት ክንህብ ምእንቲ፡ ብከባብያዊ ሕግታትን ስርዓታትን ክሳብ ዝተፈቕደን ምትህብዎ ምሃብ ፍቓድን፡ ንውልቃዊ ሓበሬታኹም ናብ ሳልሰይቲ ሃገር ወይ ዞባ ንክኽዘን ወይ ክምስራሕ ክንሰዶ ንኽእል፡ ወይ ሓበሬታኹም ብሳልሰይቲ ሃገር ወይ ዞባ ክርአ ይኽእል። እቶም ናይ ምስጢራውነት ሕግታት ናይዘን ሃገራት ወይ ዞባታት እዚአን ዝተፈልየ ክኸውን ይኽእል። ነቲ ዝምልከት ናይ ዶብ ዝሰግር ምምሕልላፍን ካልእ ምምስራሕ ውልቃዊ ሓበሬታን ነቶም ሕጋዊ ጠለባት ናይታ ሃገር ወይ ዞባ ክንክተል ኢና።

<h1>VI.ናይ ውልቃዊ ሓበሬታኹም መሰላትኩም</h1>

ከም በዓል ሓበሬታ መጠን፡ ኣብ ውልቃዊ ሓበሬታኹም ብዙሕ መሰላት ኣለውኹም፡ ነቲ ናይ ምርግጋጽ፡ ምርኣይ፡ ምእራም፡ ምስራዝ፡ ምስሓብ ፍቓድን፡ ምቕራብ ጥርዓናትን ዘጠቓልል። ንመሰላትኩም ምሉእ ንምሉእ ንርድኦምን ነኽብሮምን። መሰላትኩም ብውጽኢታዊ መንገዲ ይሕለዉ ምህላዎም ንምርግጋጽ ከኣ ንጡፍ ስጉምትታት ክንወስድ ኢና። ይኹን እምበር፡ ንናይ ውሕስነት ምኽንያታት፡ ቅድሚ ንጠለብኩም ምምስራሕና መንነትኩም ምርግጋጽ ከድልየና ከምዝኽእል ምኽብረትኩም ተረድኡን ኣስተውዕሉን። ብመትከል፡ ንሕጋውን ርትዓውን ጠለብኩም ገንዘብ ኣይነኽፍልን ኢና፡ ግን ነቲ ክህሉ ዝኽእል ርትዓዊ ደረት ንዝሓልፉ ተደጋጋመቲ ጠለባት ውሱን ክፍሊት ክነኽፍል ኢና። ካብ ርትዓውነት ወጻኢ ተደጋገምቲ ንዝኾኑ፡ ልዑል ተክኒካዊ ኣገባብ ዝሓቱ (ንኣብነት፡ ሓደስቲ ስርዓታት ንምምዕባል ወይ መሰረታዊ ለውጢ ናይ ህሉው ኣሰራርሓታት ምቕያር)፡ ነቶም ሕጋዊ መሰላት ናይ ካልኦት ሰባት ስግኣተ-ሓደጋ ዝኾኑ ወይ ኣዝዮም ዘይክውንነታውያን ዝኾኑ፡ ወይ ነቶም ግዴታዊ ዓንቀጻት ሕጊ ዝግህሱ ጠለባት ክንነጽግ ንኽእል።
<br /><br />
<b>6.1 መሰል ናይ ምርግጋጽን ምርኣይን፥</b> ንውልቃዊ ሓበሬታ ብከመይ ከምንእክብን ከምንምስርሕን ብመገዲ እዚ ናይ ምስጢራውነት ፖሊሲ እዚ ንሕብረኩም ወይ ብመልክዕ ናይ ምስጢራውነት ፖሊሲ ወይ ምልክታ ናይቲ ውሱን ፍርያት ወይ ኣገልግሎት። ከምዚ ንዝኣመሰለ ምእካብ ወይ ምምስራሕ ብመገዲ ናይ ምልክት ጭሕጋር ሳጹን ወይ ካልእ ኣገባባት ንምርግጋጽ ወይ ምንጻግ መሰል ኣለኩም። ይኹን እምበር፡ ድሕሪ ምንጻግኩም፡ ገሊኦም ንምጥቃም ግሉጽ ፍቓድኩም ዘድልዮም መተግበሪታት ደጊም ዘይርከቡ ክኾኑ ይኽእሉ። ነቲ ዝሃብክሙና ውልቃዊ ሓበሬታ ኣብቲ መጋጠምያ ወይ ኢንተርፈይስ ናይ ፍርያታትና ወይ ኣገልግሎታትና ብቐጥታ ክትርእይዎም ትኽእሉ። ነቶም ክትርእዮም ዘይትኽእሉ፡ ናብ privacy@transsion.com ኢመይል ክትሰዱ ትኽእሉ። ኢመይልኩም ድሕሪ ምቕባልና ቀልጢፍና ክንፈትሖ ኢና። 
<br /><br />
<b>6.2 መሰል ንምእራምን ምስራዝን፥</b> ውልቃዊ ሓበሬታኹም ኣብ ዝቕየረሉ እዋን፡ ወይ እቲ ዝተኣከበን ዝምስራሕን ውልቃዊ ሓበሬታኹም ዘይልክዕ ወይ ዘይምሉእ ኮይኑ እንተረኺብክሞ፡ መኣረምታታት ወይ ወሰኻት ክንገብር ክትሓቱና መሰል ኣለኩም። ንገሊኦም ውልቃዊ ሓበሬታኹም ብቐጥታ ኣብቶም ግቡኣት ናይ ፍርያት/ኣገልግሎት መተግበሪ ገጻት ክትእርምዎም ወይ ክተዐርይዎም ትኽእሉ። እቲ ብኣና ዝተወስደ ውልቃዊ ሓበሬታኹም ነቲ ናይ ምእካቡ ዕላማ ድሕሪ ምውድኡ፡ ወይ ምእካብናን ምምስራሕናን ንውልቃዊ ሓበሬታኹም ንዓንቀጻት ሕግታትን ስርዓታትን ናይዚ ናይ ምስጢራውነት ፖሊሲ እዚ ዝግህስ ኮይኑ እንተረኺብክሞ፡ ነቲ ዝግባእ ውልቃዊ ሓበሬታ ክንስርዝ ክትሓቱና መሰል ኣለኩም። ናይ ምእራም ወይ ምስራዝ መስመር ንዘይቀረብናልኩም ውልቃዊ ሓበሬታ፡ ምስ privacy@transsion.com ርክብ ብምግባር ክእረመልኩም ወይ ክስረዘልኩም ክትሓቱ ትኽእሉ። 
<br /><br />
<b>6.3 መሰል ንምስሓብ ፍቓድ፥</b> ናይ ዝተፈላለዩ ፍርያታትና ወይ ኣገልግሎታትና ተወሰኽቲ ጠባያት ንምፍጻም፡ ኣድላዪ ውልቃዊ ሓበሬታ ከም ቅድመ ኲነት ንጠልብ። እዚ ኣብቲ "ንውልቃዊ ሓበሬታኹም ብኸመይ ንእክቦን ንጥቀመሉን" ዝብል ክፋል ናይዚ ናይ ምስጢራውነት ፖሊሲ እዚ ተገሊጹ ኣሎ። ኣቐዲሙ ዝተዋህበና ፍቓድ ናይ ውሱን ዕላማ ንሓበሬታ ብምስራዝ፡ ናይ መሳርሒት መተግበሪ ብምጥፋእ፡ ከምኡ ድማ ፍቓድ ናይ ምስሓብ ጠለብ ብምቕራብ ክትስሕብዎ ትኽእሉ፡ ነቲ ምእካብ፡ ምጥቃም ከምኡ ድማ/ወይ ምግላጽ ናይ ነመሓድሮ ወይ ንቆጻጸሮ ውልቃዊ ሓበሬታ ዘጠቓለለ። እንተድኣ እቲ ኣገባብ ምቕራብ ጠለብ ንምስሓብ ኣብቲ ናይ ምስጢራውነት ፖሊሲ ወይ ምልክታ ናይቲ ውሱን ፍርያት ወኡ ኣገልግሎት ብንጹር ዝተገልጸ ኮይኑ፡ ብኽብረትኩም ብእኡ መሰረት ስዓብዎ። እንተድኣ ዘይተነጺሩ፡ ነቲ ዝምልከት ጠለብ ናብ privacy@transsion.com ክትሰድዎ ትኽእሉ። 
<br /><br />
<b>6.4 መሰል ንምጥራዕ፥</b> ናብ privacy@transsion.com ኢመይል ብምስዳድ ጥርዓን ናይ ምቕራብ መሰል ኣለኩም። ንጥርዓንኩም ድሕሪ ምቕባልና ብቕልጡፍ ክንምልስ ኢና። እንተድኣ ብመልስና ዘይዓጊብኩም፡ ብፍላይ እንተድኣ ምምስራሕና ንውልቃዊ ሓበሬታ ንሕጋዊ መሰላትኩምን ረብሓታትኩምን ዝጎድእ ኮይኑ፡ ንጥርዓንኩም ወይ ምሕባርኩም ናብ ናይ ከባቢኹም ብሕጊ ዝቖመ ክፍሊ ሓለዋ ውልቃዊ ሓበሬታ ክተመሓላልፍዎ ትኽእሉ፡ ወይ ኣብ ዝምልከቶ ቤት-ፍርዲ ክሲ ክትምስርቱ ትኽእሉ። 

<h1>VII.ነቲ ውልቃዊ ሓበሬታ ናይ ቆልዑ ብኸመይ ከምንሕዞ</h1>

ቆልዑ (ሕግታት ናይ ዝተፈላለያ ሃገራት ወይ ዞባታት ናይ ገዝእ ርእሰን ደረት ብዛዕባ ኣገላልጻ ዕድመ ቆልዑ ኣለወን፡ ንቆልዑ ንሕና ብቐንዱ ኣብቶም ሕግታትን ስርዓታትን ናይተን እቲ ትካል ተደኲንሉ ዘሎ ሃገር ወይ ዞባ ብምምርኳስ ክንገልጾም) ብፍቓድን ምርሒትን ናይ ሕጋዊ ኣለይቶም ከምኡ ድማ ብዝምልከቱ ሕግታትን ስርዓታትን ዝፍቀድ እንተዘይኮይኑ ንፍርያታትና ወይ ኣገልግሎታትና ክጥቀሙ ኣይፍቀደሎምን እዩ። ብመትከል፡ ብንጥፈት ንውልቃዊ ሓበሬታ ናይ ቆልዑ ኣይንእክብን ኢና። ናይ ሓደ ቆልዓ ውልቃዊ ሓበሬታ እንእክብ ብግሉጽ ፍቓድን ስምምዕን ናይቲ ቆልዓ ኣላዪ ጥራይ እዩ፡ ብሕጊ ክሳብ ዝፍቀድ መተን፡ ከምኡ ድማ ከምዚ ዝኣመሰለ ሓበሬታ ንምውሳድ ፍጹም ኣድላይነት እንተልይዎ። እንተድኣ ኣብ ዝኾነ ግዜ እቲ ኣላዪ ነቲ ምስቲ ኣብ ትሕቲኡ ዝእለ ቆልዓ ዝተኣሳሰር ውልቃዊ ሓበሬታ ከዐርዮ ወይ ክስርዞ ደልዩ፡ ብኽብረትኩም ኣብዚ ብዝተገልጹ ኣገባባት ገይርኩም ርኸቡና፡ ኣብ ግዚኡ ከኣ ክንምልሰልኩም ኢና። እንተድኣ ናይ ናይ ቆልዓ ሓበሬታ ብዘይ ናይቲ ሕጋዊ ኣላዪ ኣፍልጦ ናባና ምሕላፉ ፈሊጥኩም፡ ብኽብረትኩም ናብ privacy@transsion.com ኢመይል ብምስዳድ ርኸቡና። ነቲ ዝምልከት ሓበሬታ ብዝተኻእለ መጠን ቀልጢፍና ክንኣልዮ ኢና። እንተድኣ ብዘይ ኣቐዲሙ ዝውሃብ ፍቓድ ናይ ክረጋግጽ ዝኽእል ኣላዪ ነቲ ውልቃዊ ሓበሬታ ናይ ቆልዓ ኣኪብና ምህላውና ፈሊጥና እውን፡ ነቲ ዝምልከት ትሕዝቶ ንምእላይ ብዝተኻእለ መጠን ቀልጢፍና ስጉምትታት ክንወስድ ኢና።

<h1>VIII.ናይ ሳልሳይ ኣካል ወሃብቲ ኣገልግሎትን ኣገልግሎታትን</h1>

ናይ TECNO ፍርያታት ወይ ኣገልግሎታት ኣብ ትጥቀንሉ እዋን፡ ናብ ናይ ሳልሳይ ኣካል መርበባት-ሓበሬታ ወይ ትሕዝቶ ከምኡ ድማ ኣገልግሎታት ዝወስዱ ሊንክታት ወይ መላገቢታት ካብና ወጻኢ ብዝኾኑ ሳልሳይ ኣካላት provided ክትቅበሉ ትኽእሉ። ብመሰረት ውሳነኹም ነቶም ናይ ሳልሳይ ኣካል መርበባት-ሓበሬታ፡ ፍርያታትን፡ ኣገልግሎታትን ክትበጽሕዎም ወይ ክትቅበልዎም እንተልይኩም ክትመርጹ ትኽእሉ። ናይ ምስጢራውነት ፖሊሲና ብዝኾነ ሳልሳይ ኣካል ንዝውሃቡ ፍርያታትን ኣገልግሎታትን ዝምልከት ኣይኮነን። ንሳልሳይ ኣካል ብዝግባእ ክንቆጻጸሮ ስለዘይንኽእል፡ ንናይቲ ሳልሳይ ኣካል ምእካብን ምምስራሕን ውልቃዊ ሓበሬታኹም ሓላፍነት ክንወስድ ኣይንኽእልን ኢና። ስለዚ፡ ናብ ሓደ ሳልሳይ ኣካል ዝኾነ ሓበሬታ ኣብ ተቕርብሉ እዋን፡ ናይቲ ሳልሳይ ኣካል ናይ ምስጢራውነት ፖሊሲ ብጥንቃቐ ተረድኡ ናይ ገዛእ ርእስኹም ውልቃዊ ሓበሬታ ኣብ ትሕልውሉ እዋን ከኣ ንቑሓት ኩኑ።

<h1>IX.መመላእታን ምሕዳስን ናይቲ ፖሊሲ</h1>

እዚ ፖሊሲ እዚ ብቐንዱ TECNO ፍርያታት ወይ ኣገልግሎታት ኣብ ትጥቀምሉ እዋን ብኸመይ ንውልቃዊ ሓበሬታኹም ከምንእክብ፡ ንምስርሕ፡ ንኽዝንን ነመሓላልፍን ይገልጽ። ይኹን እምበር፡ ብምኽንያት እቲ ዓቢ ቁጽሪ ናይ ፍርያታትናን ኣገልግሎታትናን፡ እቶም ኣገባባት ናይ ምእካብ ሓበሬታ፡ ዓይነታት ናይ ምእካብ፡ ምጥቃምን ምምስራሕን ኣገባባት፡ ከምኡ ድማ ምግላጻት ኣብዚ ፖሊሲ እዚ ተገሊጾም ዘለዉ ኣብዚ ምሉእ ንምሉእ ክዝርዘር ከምዘይክእል ደጊምና ክንጸቕጠሉ ንደሊ። ነቲ ውሱን ፍርያት ወይ ኣገልግሎት ብመገዲ ናይ ምስጢራውነት ፖሊሲ ወይ ምልክታ ወይ ብኻልእ መንገዲ ክንሕብረኩም ንኽእል።
<br /><br />
ትካልና ኣብ ዝምዕብለሉን እቶን ነቕርቦም ፍርያታት ወይ ኣገልግሎታት ከኣ ኣብ ዝቕየርሉ፡ ነዚ ፖሊሲ እዚ ካብ ግዜ ናብ ግዜ ናይ ምምሕያሽ ወይ ምትዕርራይ መሰልና ዝተሓለወ እዩ። እንተድኣ እዚ ፖሊሲ እዚ ተመሓይሹ፡ ብዛዕባ እቲ ዝተሓደሰ ፖሊሲ ብመገዲ እቲ ወግዓዊ ናይ TECNO መርበብ-ሓበሬታ https://www.tecno-mobile.com ሞባይል መሳርሒታት ክንሕብረኩም ኢና። ነቶም ዝተሓደሱ ሓበሬታታት ብዛዕባ እዚ ናይ ምስጢራውነት ፖሊሲ እዚ ጎኒ ንጎኒ ንምስዓብ ብኽብረትኩም ንወግዓዊ መርበብ-ሓበሬታናን ናይ ሞባይል መሳርሒት ምልክታታትን ኣስተውዕልሎም። ዋላ'ኳ እዚ ናይ ምስጢራውነት ፖሊሲ እዚ ብዘይ ናትኩም ግሉጽ ፍቓድ ክመዓራረ ዝኽእል እንተኾነ፡ ነቶም ኣብ ናይ ምስጢራውነት ፖሊሲ ዘለዉ መሰላትኩም ኣይክነዳኽምን ኢና።
<br /><br />
እቲ ኣብዚ ተገሊጹ ዘሎ ትሕዝቶ ናይ ፍርያታት ወይ ኣገልግሎታት TRANSSION ብመሰረት ዓይነት ናይ ትጥቀምሉ ፍርያት፡ ዓይነት ስርዓት፡ ወይ ጠለባት ናይ ከባብያዊ ሕግታትን ስርዓታትን ክፈላለ ይኽእል።

<h1>X.ብኸመይ ከምትረኽቡና</h1>

እንተድኣ ዝኾነ ሕቶታት ወይ ስክፍታታት ብዛዕባ ናይ ምስጢራውነት ፖሊሲና ወይ ኣሰራርሓታት ብዛዕባ ሓለዋ ውልቃዊ ሓበሬታ ኣለኩም ኮይኑ፡ ብኽብረትኩም ብመገዲ እዚ ዝስዕብ ርኸቡና፥
<br /><br />
ኢመይል፥ privacy@transsion.com (መዘኻኸሪ፥ እዚ ናይ መልእኽቲ ኢመይል ሳጹን'ዚ ምስ ናይ ምስጢራውነት ፖሊሲና ወይ ናትና ምሕላው ውልቃዊ ሓበሬታ ዝተኣሳሰሩ መልእኽትታት ንምቕባል ጥራይ ኢና ንጥቀመሉ)
<br /><br />
ኣድራሻ፥ መበል 17 ደርቢ፡ህንጻ ደሳይ፡ ቁ. 9789 ጎደና ሸን ናን፡ መናፈሻ ሃይ-ተክ፡ ኣውራጃ ናንሻን፡ ሸንዘን፡ ቻይና