<empty/>Kan haaromfamee: Waxabajjii 30, 2020
<br /><br />
<empty/>Guyyaan hojiirra oole: Waxabajjii 30, 2020
<br /><br />
<br /><br />



TECNO MOBILE LIMITED fi addunyaarratti kan isa fakkaatan (kanaan booda kan akka ''TECNO'' ykn ''nu'') qophummaa keessan gutuummaan kan eegnuufi nageenya odeeffannoo dhuunfaa keessaneeguuf kan nuuf danda'amu hunda raawwanna. Adeemsa omishootaa fi tajaajilawwan siniif dhuyeessuu keessatti, fedhii keessa irratti hundaa'uun ykn haaluma keewwata seerawwaniifi danbiiwwan hojjataniitiin odeeffannoo dhuunfaa keessan walitti qabuun fayyadamuu. Imaammanni Qophummaa kun (kanaan booda akka 'Imaammata' tti kan eeramu) odeeffannoo dhunfaa keessan wayita isin omishaalee ykn tajaajilawwan TECNO fayyadamtaniitti kennitan attamiin akka walitti qabnu, fayyadamnu, eegnu, qoodnuufi dabarsinu, akkasumas mirgawwan odeeffannoo dhuunfaa nuuf dhiyaatan irratti qabdaniifi attamiin mirga keessan akka eegnu hubachuuf isin gargaara. Imaamman kun omishaalee fi tajaajilwaan TECNO Imaammata kana mullisan ykn geessiituuwwan dhiyeessaniif hojiirra oola. Omishaalee fi tajaajilawwan TECNO baayyee yaaduudhaan, Imaamman kunis taateewwan odeeffannoo dhuunfaa walitti qabuu fi fayyadamuu hunda hin haguuguu ta'a. Karaa imaammata qophummaa omishaalee ykn tajaajilawwan addaa ykn karaa akeekkachiisawwan wayita daataan walitti qabamu. Fakkeenyaaf, haaluma gosa omishaalee ykn tajaajilawwan TECNOati fayyadamtuu fi biyya keessatti argamtuu irratti hundaa'uun, omishaaleen ykn tajaajilliwwan walfakkatanis haalli isaan odeeffannoo dhuunfaa keessan itti walitti qabanii fi fayyadaman adda ta'a. Omishinni ykn tajaajilli TECNO tokko yoo imaammata qophummaa addaa qabaate, imammanni qophummaa addaa sanatu dura hojiirra olfama waan qabiyyeen imaammata qophummaa addaa sun waan mo'atuuf. Qaamni omisha ykn tajaajila TECNO imammaata qophummaa addaa sanaan hinhagugamiin qabiiyyee Imaamata Qophummaa kanaan kan ilaalamu ta'a.
<br />
<empty/>Osoo omishaalee ykn tajaajilawwan keenyatti hinfayadamiin dura, odeeffannoo dunfaa keessan nuuf kennuu ykn akkka walitti qabnuuf nuuf hayyamuuf, maaloo odeeffannoo dhuunfaa keerratti hojimaata keenya hunbachuuf of eegannoon Imaammata kana dubbisitii, maaloo haaromsa Imaammata kanarratti taasifame hubachuuf yeroo yeroon argadhu. Gaaffiiwwan kamiyyuu yoo qabaattee, maaloo nuti haa beeknu.

<h1>I. Odeeffannoo Dhunfaa Kee Attamiin Walitti Qabnee akk Fayyadamnu</h1>

''Odeeffannoo Dhuunfaa'' jechuu daataa kallattii yjn al kallattii ykn kan nama umamaa ilaallatuufi eenyummaa, amaloota, wanta isa ibsan, ykn dhimmoota eenyummaa isaa ta'an mullisuu, ykn walitti qabaa eenyummaa kanneenii mullisuudha. Wayita omishaalee ykn tajaajilawwan TECNO fayadamtuutti odeeffannoo dhuunfaa kennuun si barbaachisa ta'a. TECNO dhaaf odeeffannoo dhuunfaa kee akka dhiyeessituu hingaafatamtu, garuu haala tokko tokkootti, yoo akkas gochu hinbarbaadne, omishaalee ykn tajaajilawwan walitti dhufan sii dhiyeessuu hindandeenyu, ykn rakkina si mudate hiikuu ykn si gargaaruu hindandeenyu ta'a. Odeeffannoo dhunfaa kee kan walitti qabuunfi fayyadamnu kaayyoo Imaammata kana keessatti kaa'ameef qofaadhaaf. Kan itti aanu fakkeenyawwan muraasa odeeffannoo dhunfaa waa'ee kee walitti qabamudha: 

<h2>1. Odeeffannoo dhunfaa walitti qabnu</h2>

<h2>1.1. Odeeffanno ati kallattiin nuu kennite</h2>

Hojiichuu fi tajaajilawwan omisha keenyaa akka argatu si dandeessisuuf, wayita omisha ykn tajaajila siif dhiyeessinu odeeffanno barbaachisaa akka nuuf kennituuf si gaafanna ta'a. Fakeenyaaf:
<br /><br />
(1)Odeeffannoo eenyummeessaa. Wayita omishaalee ykn tajaajilliwwan TECNO tiif galmoofataniitti, haaluma tajaajilliiwwan ykn omishaalee adda addaa ittiin hojjatan irratti hundaa'uun, kan akka eenummeessa APP uummuu, walitti dhufeenya foramiii hawaasa keessatti hirmaachuu, kkf, kan dhiyeessu si barbaachisu ammoo: lakkoofsa bilbilaa, maqaa, maqaa masoo, fakkii, guyyaa dhalootaa, lamummaa, umurii, magaalaa keessa jiraattuufi odeeffanno biraa; sirna barbaachisu keessa haala caalaa mijatuun galuu yoo barbaaddee, kan akka fuulaan adda baasuu ykn barruu qabaatiin daftee saaquu fayyadamu barbaaddee, akka fakkii fuulaa ykn ashaaraa barruu qubaa dhiyeessituuf gaafatamta;
<br /><br />
(2)Odeeffannoo ajjaji. Omishaalee ykn tajaajilawwan keenya karaa onlaayinii ykn isaan ala bittan, omishichi ykn tajaajilici yeroofi sirriin akka isin qaqabu taasisuuf, odeeffannoowwan akka maqaa, lakkoofsa bilbilaa, koodii ziippii fi teessoo nama fudhatuu akka kennitaniif isin gaafanna;
<br /><br />
(3)Odeeffannoo gurgurtaan-boodaa. Tajaajila gurgurtaan-boodaa akka siif dhiyeessinu yoo barbaaddee ykn omishicha ykn tajaajilicha fayyadamuuf rakkoo si mudatee kan nuti siif hiiknu ta'u yoo abdattee, odeeffannoowwan akka maqaa, lakkoofsa bilbilaa, odeeffannoo meeshichaa, teessoo mana jireenyaa, ibsa rakkina mudatee kan akka kaariidii ragaa barreeffamaa/karaa elektironikaatiin guutuu ykn rakkinichaaf deebii kennuu si barbaachisa ta'a;
<br /><br />
(4)Odeeffannoo biraa ati nuuf kennite. Fakeenyaaf, yoo sochiiwwan kan akka tirgaa, dorgommii badhaasaa fi barbaacha yaalii baaccoo keenya keessatti hirmaattee, akka maqaa masoo, fakkii, maqaa, lakkoofsa bilbilaa fi akkuma taateewwan addaatti barbaachisuun odeeffanno biraa akka kennituuf ni gaafatamta.

<h2>1.2. Odeeffannoo wayita ati omishaalee ykn tajaajilawwan keenya fayyadamtu argannee</h2>

Wayita omishaalee ykn tajaajilawwan TECNO niitti fayyadamtuutti, omishaalee ykn tajaajilawwan siin gahuuf haaluma barbaachisuun, aangoo ati kennitiifi fedhii keetiin, odeeffannoo barbaachisan walitti qabna, kunis kan hammatu:
<br /><br />
(1)Odeeffannoo meeshaa. Tajaajiliwwan muraasni gosa meeshaa addaatiif waan ta'uuf, adeemsa daldalicha damaqsuufi meeshichatti fayyadamu keessatti, odeeffannoowwan meshaan walqabatan kan akka maqaa meeshaa, modeela meeshaa, godinaafi qindaa'ina afaanii, kodii mallattoo meeshaa, odeeffannoo keessoo meeshaa fi sadarkaasaa, malawwan fayyadamaa, tessoo IP, tessoo Mac, danaa sirna hojimaataa, PLMN, danaa sirna Androyiidii, meeshaa hojjimaata cindaa'inaa, kkf.
<br /><br />
(2)Odeeffannoo seeni. Omishaalee ykn tajaajilawwan keenya fayyadamtu, odeeffannoo muraasa walitti qabuun galmeewwan seenii keessa olkeenya. Fakkeenyaaf, yeroo argachuu tajaajilaa, danbaliiwwan argachuu, yeroo fayyadamaa, ergaawwan seenaawaa yeroo, seeniiwwan sirna waalta'aa, odeeffannoo taateewwanii (dogongorawwan, cabuuwwan, deebiisanii eegaluu, fooyyeessawwan), kkf.
<br /><br />
(3)Odeeffannoo teessoo. Meeshaalee teessoon irratti hundaa'an muraasaa fayyadamu wayita barbaadduu, kan akka softiweerii oggantuu kallatti fayyadamuu, teessoo joograafii keessatti haala qilleensaa ilaaluu, teessoo bilbila kee deebiisuu, namoota biraa waliin teessoo kee qooduu, kkf. nut ammoo fedhii keetiin odeeffannoo walitti dhiyaataa ykn barbaachisaa waa'ee teessoo meeshaa ati itti fayyadamtu walitti qabuun hojjannaan. Fakkeenyaaf: odeeffannoo kentiroosii fi fageenya kibbaa hanga kaabaa, biyya ykn koodii naannoo, adda baaftuu hawaasaa, oggantu karaa, adda baaftuu hojjataa, kkf. DHuggaatti, yoo ati hayyamte malee ykn ulaagaa seeraa biyyichaa ykn naannichaa osoo hinguutiin, essa akka jirtuu adda baasuuf odeeffannoo teessoo kee walitti hinqabnu. Mobaayilii kee irratti hayyamawwan tajaajila teessoo appiiwwan kallattiin waliitti dhufana dhaamsuuf mirga qabda.
<br /><br />
(4)Odeeffannoo Cookie. Marsariitiiwwan keenya, fayyadamniwwan ragaa jijjiruu, omishaaleen TECNO fi beeksiisiwwan odeeffannoo dhunfaa barbaachisan walitti qabuun olkaa'uuf tekinolojiiwwan kan akka cookie, mallattoowwan pixel, fi ibsaawwan marsariitii fayyadama.
<br /><br />
(5)Odeeffaanno dhunfaa biraa. Omishaalee ykn tajaajilliwwan adda addaa odeeffannoo dhunfaa kee gosa adda addaa fudhatu. Fakkeenyaaf: omishaalee ispoortii kan akka uffata figiichaa fi dowwattoota isportii odeeffannoo akka dhawannaa onnee, tarkaanfii, fi teessoo qalmeessa. Sababii baayina lakkoofsa omishaalee ykn tajaajilawwan nuti siniif dhiyeessinuun, odeeffannoon dhunfaa kee eessatti akka fayyadamu tarree hunda dhiyeessuu hindandeenyu. Odeeffannoo dhuunfaa Imaammata Qophummaa kanaan hinhagugamiinif, omishin ykn tajaajilli addaa waa'ee odeeffannoo walitti qabamuu karaa imaammata qophummaa omisha ykn tajaajila jedhamee sanaatiin ykn akeekachiiftuun ykn karaa biraatiin isinitti himuun, osoo hinfudhatiin dura hayyame keessa argata.

<h2>1.3. Odeeffannoo qaama sadaffaa irraa argame</h2>

Seeraan bakka hayyamameetti, karaawwan ummataa ykn qaama sadaffaa biraatiin odeeffannoo dhuunfaa kee ni arganna. Fakkeenyaaf: wayita tajaajilawwan qindaa'ina hawaasaa qaama- sadaffaa ykn appilikeshiniiwwan qaama -sadaffaa dur-ijaaramee fayyadamtuutti, tajaajilawwan ykn appilikeshiniiwwan sana irraa odeeffannoo dhunfaa kee ni arganna. Dabalataan, wayita walitti qabnuutti sitti himuun hayyama kee ni arganna.
<br /><br />
TECNO waa'ee kee irratti malawwan ykn tajaajilawwan biraa, kan tibba odeeffaannoon walitti qabamu ykn hayyama kee argamuutti siif ibsamuutti fayyadamuun odeeffannoo biraa walitti ni qaba.

<h2>1.4. Walitti qabuu fi fayyadama odeeffannoo dhuunfaa hintaane</h2>

Odeeffannoon dhuunfaa kan hintaanee jechuun odeeffannoo eenyummaa nama umamaa adda baasuuf hinfayyadne, kan akka dowwannaa marsariitii, applikeshiniiwwan buufachuu, gurgurtaa omishaa fi cuunfaa odeeffannoo istaatsitikii hedduu ilaalata. Kaayyoon kana walitti qabnuufis fayyadamtoonni attamii omishaalee ykn tajaajilawwan keenya akka fayydaman hubachuufi kanarratti hundaa'uun walitti fufiinsaan tajaajila keenya fooyyeessuun fedhii fayyadamtootaa haala gaariin guutuuf. Odeeffannoon akkasii kan dhunfaa hanga hintaaneetti, odeeffannoo dhuunfaa hintaanee haaluma seerri hayyamuun walitti qabuun, fayyadamne, ifa taasisuuniifi dabarsina; yoo odeeffannoon akkasii kun kan dhuunfaa waliin walitti makamee, akka odeeffannoo dhuunfaatti ilaalama. Odeeffannoo akkasiis haaluma seerawwanii fi danbiiwwan eegumsa daataa qophummaa dhunfaa irratti hundaa'uun kan hojiirra olfamu ta'a. 
<br /><br />
Inni irra deebiifi cimsamuun kan barbaachisuu, sababii baayyina lakkoofsa tajaajilawwanii fi omishawwan keenyaatiin, hayyamnii fi taateewwan odeeffannoo dhuunfaa TECNO asitti tarreeffamee haalawwan daldala keenyaa hunda haguuguu hindanda'u. Qaama Imaammata kana keessatti hinhamataniin kamiifyyuu, akeekkachiiftuu ykn taateewwan daladala addaa keessatti daataan wayita walitti qabamu imaammata qophummaa omishawwan ykn tajaajilawwan addaa keessatti ni guutna.

<h2>2. Kaayyoo odeeffannoo dhuunfaa fayyadamnuuf</h2>

Wayita dirgama keenya waliigaltee fi/ykn kontiraata tajaajilaa jalatti isiniif qabnuu guutuuf barbaadnuutti, ykn wayita fedhiiwwan seeraa nuuf ykn qaama sadaffaaf kenname eegsiisuun barbaachisaa ta'uu tilmaamneetti, kaayyoowwan Imaammata Qophummaa kana keessatti ibsamaniif odeeffannoo dhuunfaa kee ni fayyadamna. Akkasumas dirqamawwan seeraa barbaachisan guutuu fi hojiirra oolchuuf daataa dhuunfaa kee ni fayyadamna. Wayita odeeffannoo dhuunfaa keetti fayyadamnuutti qabiyyee Imaammata Qophummaa kanaafi haaromaa isaatiin cimsine aboomamna.
<br /><br />
2.1 	Tajaajilawwan galmee fi tajaajilawwan bulchiinsa eenyummeessaa siif dhiyeessuuf. Tajaajilawwan galmeefi tajaajilawwan bulchiinsa eenyummeessaa itti aanee jiru siif dhiyeessuuf odeeffannoo bu'uuraa wayita galmooftu guuteetti fayyadamna;
<br /><br />
2.2 	Bittaa fi sochiilee bittaan boodaatiif tajaajilawwan walqabatan fi deeggarsa maamiilaa kennuuf. Fakkeenyaaf: odeeffannoo barbaachisuu galchuun keen kan raawwatamu wayita nuti tajaajilawwan siniif dhiyeessinu, tajaajilawwan wabii, deeggarsa tekinikaa, ykn karaa tiin gabaasawwan dogongoraa battalaan argamee fi dhimmoota sirrii hintaane mullatan sirreessuuf, kkf dha.
<br /><br />
2.3 	Waan si barbaachisuu fi feetuuf tajaajilawwan odeeffannoo dhiyeessuuf. Fakkeenyaaf: Nuti ykn qaamni sadaffaan dhiibbaa raaguu haala qilleensaa, barbaadduu kallattii eddoo fi tajaajilawwan odeeffannoo walfakkaatan kan biraa siif dhiyeessuuf odeeffannoo teessoo kee fayyadamna; fayyadama fi amala filmaatawwan kee xinxaluuf, fi akeekkachisa siif dhiyyssuuf ykn fedhii keerratti hundaa'uun tajaajila qabiyyee erguu siif dhiyeessuuuf odeeffannoo dhunfaa kees fayyadamu dandeenya.
<br /><br />
2.4 	Omishaalee fi tajaajilawwan fooyya'an isniif dhiyeessuu itti fufuuf, akka sagantaa fooyya'insa omishaa fi muxannoo fayyadamaan wal qabatan ykn sochiilee wal jijjjiraa irratti akka hirmaattaniif isin affeerra. Erga sagantaa ykn sochiilee keenya keessatti hirmaatteen booda, odeeffannoo dhuunfaa kee barbaachisaa kan akka lakkoofsa mobaayilii, (irra caalaa qorannoo fi doowwannoo deebiitiif), odeeffannoo meeshaa, daataa amala hojjachuu, odeeffannoo teessoo fi xinxala istaatistikiitiif odeeffannoo seenii walitti qabna, kanaanis walitti fufiinsaan omishaalee fooyyeessuu fi muxannoo fayyadamtootaa gaarii dhiyyeessuufiidha.
<br /><br />
2.5 	Sochiilee beeksiisa daldalaatiif. Yoo tirgaa, dorgommii, ykn beeksiisawwan walfakkaataa keessa galte, sagantaalee kanneen to'achuuf odeeffanno ati kenniteetti fayyadamna.
<br /><br />
2.6 	Qooda gabaa xinxaluuf qu'annoo maamiila maakroo ni gaggeessina. Qooda gabaa xinxaluun guddina daldalaatiif yaada dhiyeessuuf, odeeffannoo akka dowwannaa marsariitii, buufachuu appilikeeshinii fi gurgurtaawwan omishaa walitti qabna.
<br /><br />
2.7 	Kaayyoowan ati hayyamte kan biraa. Kaayyoowwan biraatiif odeeffannoo dhuunfaa kee fayyadamuu yoo barbaanne, kaayyoon sun Imaammata kana keessatti yoo hinibsamne, imaammata qophummaa ykn akeekkachiisa omishaalee ykn tajaajilawwan addaa ykn malawwan dursaan hayyama kee argachuuf dandeessisaniitti fayyadamna. 

<h1>II. Attamiin Cookies fi Teknolojiiwwan Walfakkaataniitti Akka Fayyadamnu</h1>

Cookies galmeewwan xixiqqoo marsariitiiwwan, appilikeeshiniiwwan ykn tajaajilawwan keenyaan dabarfamuun meeshaa kee irratti olkaa'amaniidha. Cookies fi teknolojiiwwan walfakkaatan marsariitiiwwan keenya irratti fayyadamtoota kaaniin adda si baasuuf fayyadamna. Marsariitiiwwan, tajaajiliiwwan onlaayinii, appilikeeshiniiwwan waljijjiirraa, imeelii fi tajaajilliwwan odeeffannoo keenya kan biraas cookies fi teknoloojiiwwan walfakkaatan kan biraa kan akka mallattoowwan pixel, ibsituu marsariitii fayyadamu. Waliigalattis, odeeffannoo cookies fi teknoloojiiwwan walfakkaatan kan biraan walitti qabaman akka odeeffannoo dhuunfaa hintaaneetti ilaalla. Haata'u malee, amma teessoowwan Pirotokooliin Interneetii (IP) ykn adda baastuuwwan walfakkaatan seerawwan biyyotaatiin akka odeeffannoo dhuunfaatti ilaalaniitti, nutis seera biyyoota sanaa hordoofna.
<br /><br />
Nuti fi sharkoonni keenya meeshaa keerratti fayyadama softiiweerii mobaayilii gaarii, hangam appii akka fayyadamtu hubachuuf, taateewwan appii keessatti umaman, fayyadama waliigalaa, raawwii daataa, fi appii eessaa akka buufamee hubachuuf cookies ykn teknolojiiwwan hordooffii walfakkaatan fayyadamna; nuti fi sharkoonni keenyaa adeemsa xinxaluuf, iddoola to'achuuf, iddoola irratti amala fayyadamaa hordoofuuf, fi walumaagalarratti hundaa'uun waa'ee fayyadamtoota keenyaa odeeffannoo dimograafii walitti qabuuf cookies ykn teknolojiiwwan hordooffii walfakkaatan fayyadamna. Fakkeenyaaf: marsariitiiwwan keenya irratti baaksiisa mullisuuf ykn marsariitiiwwan biraa irratti beeksiisa to'achuuf qaama sadaffaa waliin waltaana. Sharkoonni qaama- sadaffaa keenyas haaluma seenaa sakatta'iinsaa fi feedhiiwwan keetiin beeksiisaan si tajaajilluuf cookies ykn teknolojiiwwan hordooffii walfakkaatan fayyadamu. Beeksiisawwan feedhiirratti-hundaa'ee dhaabuu yoo barbaaddee, cookies to'achuu fi filachuuf ''clearing/disabling cookies'' filachu dandeessa. Sakatta'aa kee keessatti HIN HORDOFIIN hoo akka hojjatu taasifamee, marsariitiiwwan keenya hundi qindaa'inawwan kee ni kabaju.
<br /><br />
cookies marsariitiiwwanii fi applikeeshiiniiwwan kee keessatti olkaa'aman hunda haquu ni dandeessa, garuu yoo kana raawwattee, wayita marsariitiiwwan ykn appilikeshiniiwwan keenya dowwattu hundatti qindaa'ina geeddaruu si barbaachisa. Iyyaafataa baayyeenis saamsuuf cookies adeemsa qabu. Karaa iyyaafataan yoo cookies to'achuu barbaaddee, qajeelfama warra iyyaafataa ijaaree ilaaluu ykn intarneetii irra barbaadu dandeessa. Maaloo hubaddhuu cookies yoo saamsaman, amaliwwan marsariitii muraasnii fi hojiimaatiiwwan sirriin hin hojjatan ykn sirriiyyu gutummaatti hojjii dhaabuu danda'u.



<h1>III. Odeeffannoo Dhunfaa Kee <u>Attamiin akka Olkeenyuu fi Eegnuu</u></h1>

Odeeffannoon dhuunfaa hayyama kee irratti hundaa'uun walitti qabamees haaluma seeraafi qajeelfamawwan eegumsa daataa qophummaa dhuunfaa biyyoota dhimmi ilaalatuun olkaa'amu. Hanga seeraa fi qajeelfamawwan naannootiin hindhorkamneetti, odeeffannoo dhuunfaa walitti qabamee biyyoota ykn naannooleen alatti biyya daldalichii keessatti argamuu keess olkaa'u dandeenya.
<br /><br />
Odeeffannoo dhuunfaa biyya daldalli keessatti argamu keessa ykn biyyoota biraa ykn naannoolee keessaa olkeenyuus, kana gochuun hanga seerawwan fi qajeelfamawwan hincabsiineetti, haala olkaa'iinsa daataa irratti seerawwanii fi qajeelfamoota barbaachisoo hojjiirra oolchiisan. Haaluma walfakkaatuun, amalawwan, naannoo fi kaayyoowwan fayyadamuu odeeffannoo dhuunfaa, balaawwan haala fayyadamuu irratti mudachuu danda;an, fi badiinsa cimaa sababiiwwan isaatiin mudana, kkf, fi tarkaanfiiwwan nageenyaa barbaachisan hojiirra oolchuu ni hojjanna. Fakkeenyaaf: odeeffannoo dhuunfaa walitti qabamee olkaa'uuf malawwan odeeffannoo gara coodiitti geedaruufi akka hinmullannee taasisuutti fayyadamna. Akkasumas odeeffannoo yeroo olkaa'uu gabaabaa seeraan adda baafameef keenya. Kenneen seeraan adda hinbaafamneef, haaluma yeroo olkaa'uu gabaabaa daldalichaan gaafatamuutti itti fufna. Daataa yeroo olkaa'iinsaa irra darbee, ykn daataa akka haqnuuf nu gaaffattee, akkuma jedhameen daataa jedhame ni haqna ykn osoo seeraafi qajeelfamawwan hincabsiin tarkaanfiiwwan barbaachisan fudhanna. Dabalataanis, odeeffannoo dhuunfaa kee eeguuf tarkaanfiiwwan barbaachisan kan biraa fudhannuun, daataan haala hintaaneen akka itti fayyadamne, argannoo hinhayyamamnee, fi jijjiraa, ifa baasuu ykn balleessuu hinhayyamamne, kkf irraa ni ittifna.
<br /><br />
Kan ta'ee ta'uus, kan isin yaadachiisuu barbaadnu tarkaanfiiwwan hamamiilleen sirrii ta'aniis, taateewwan nageenyaa daataa umamuu hambiisuuf wabii guutuun hinjiruu. Yoo nageenya sarbuun umamee, haaluma seerawwanii fi qajeelfamawwanii gaafatamuutti abbaa taayiitaawwan to'attootaa dhimmichi ilaalatuutti gabaasa ni taasifna, gosa daataa dhuunfaa sarbame, lakkoofsa daataa xiyyeefatamanii, dhiibbaa sarbamichii qabaatuu maluu, fi tarkaanfiiwwan haaluma abbaa taayitaawwan to'attootaan gaafatamaniin fudhachuuf yaadnu ni dhiyeessina. Balaawwan fi badiinsa daataan bahuun qabaatuu ittisuu fi tarkaanfiiwwan falaa gaarii ta'u danda'an ni fuddhanna. Yoo seeraa fi qajeelfamawwaniin kan hayyamamuu ykn gaafatamu ta'e, balaawwan ykn badiinsa cimaa qaqabuu danda'u yeroodhaan sitti himuun, akka haala danda'amun mirgawwan kee eegsiisuuf tarkaanfiiwwan barbaachisan daftee fudhattu akka dendeessuu si taasifna.
<br /><br />
Marsariitii, tamsaasii intarneetii, sirni kompitaraa fi waliindhaa sarara maleessii gutummaatti nagaa ta'ee hinjiru. Tarkaanfiiwwan eeguumsaa barbaachisaa nu fudhannuun alattis, fayyadamtoonnis balaawwan nageenyaa qophummaa irratti hubannoo cimfachu qabaatu. Fakkeenyaaf, yoo isin tajaajilawwan keenyaa gara marsariitiiwwan, geessiituu, omishaalee ykn tajaajilawwan qaama-sadaffaatti utaaltan, nageenya daataa marsariitiiwwan, geessituuwwan, omihsaalee ykn tajaajilawwan kanneen kamiinu walitti qabamaniif, maaloo seeraa fi dambiiwwan qaamoolee sadaffaa kanneenii of eegannoo dubbisaa. Dhimmoota nageenya daataa qaamoolee sadaffaa kanneeniin umameef ittigaafatamummaa seeraa kamuu hinfudhannu. qabiiyyeewwan, beeksiiswwan ykn hojiiwwan marsariitiiwwan keenya keessaa, omishaalee ykn tajaajiliiwwan muraasni qaama sadaffaan dhiyaatan, tarii qophummaa fi nageenya keessan balaaf saaximu malu, maaloo battalumaan nu quunamaa, nutis haaluuma seeraafi qajeelfamootaatiin dursaan kessumeessina.

<h1>IV. Odeeffannoo Dhuunfaa fi Daataa Kee attamiin akka Qoodnuu, Dabarsiinu fi Ifa Taasiifnu</h1>

Odeeffannoo dhuunfaa kee qooduu, dabarsuu fi ifa taasiisuu keessatti, ulaagaalee fi qajeelfama hirrisuu, barbaachisuummaa fi seera qabeessuummaa ni kabajna. Haala nagaa jalatti, odeeffannoo dhuunfaa kee alatti hinqoodnu, hindabarsinu ykn ifa hintaasifnu. Haata'u malee, haala seeraafi qajeelfamaawwaniin hayyamameetti, haalawwan itti aanan jalatti odeeffannoo dhuunfaa kee ni qoodna, ni dabarsiin akkasumas ni ifa taasifana:
<br /><br />
Tajaajilawwan yeroon siif kennuuf jecha, odeeffannoon dhuunfaa kee kubbaniyaawwan TECNO waliin hojjataniif ni qoodama. Odeeffannoo dhuunfaa kee kubaaniyoota TECNO waliin hojjataniif kan qoodamuu kaayyoo seera qabeessaa fi ifa ta'ee qofaaf, akkasumas odeeffannoon qoodamu kan tajaajilawwan dhiyeessuuf narnaachisu qofaa, fi kan kaayyoowwan Imaammata Qophummaa kana keessatti ka'ameen kan daanga'uudha. Kaayyoo kan Imaammata kana keessatti hineeramne yoo ta'e, imaammata qophummaa walqabatuu keessatti ykn beeksiisa omisha ykn tajaajila addaa keessatti keenya.
<br /><br />
Odeeffannoo dhuunfaa barbaachisuu sharika qaama sadaffaa (dhiyeessitoota tajaajila lojistikii, dhiyeessitoota tajaajila olkaa'iinsa daataa, dhiyeessitoota tajaajila gurgurtaan-booda, dhiyyeessitoota tajaajila beeksiisa gabaa, kkf.) hojiiwwan muraasa raawwachuuf ykn tajaajila fooyya'aa siifi muxannoo fayyadamaa gaarii dhiyeessuuf ni qoodda. Fakkeenyaaf: Omishaalee TECNO wayita bittee, haala dhiyyeessitii qopheessuuf TECNO odeeffannoo dhuunfaa kee dhiyeessitoota tajaajila lojistiikiitiif ni kenna; Wayita tajaajila gurgurtaan-boodaa kennamuu, kennitooti tajaajila fi deeggarsa gurgurtaan-booda tajaajila fooyya'aa akka siif kennuuf odeeffannoo dhuunfaa kee ni kennina. Wayita qoodnuutti ulaagaawwan xiqqeessuu, barbaachisummaa, fi seera qabeessummaa ni kabajna. Odeeffannoo qooduun dura, sharikoota aangoo qaban waliin waliigaltee iccitummaa cimaa waliin mallatteessuun, odeeffannoo dhuunfaa wayita fayyadamaniitti haaluuma Imaammata kanaa fi seerawwan biyya keetiin akka tarkaanfii icciitiifi nageenyaa cimaa fudhatan gaaffanna.
<br /><br />
Tajaajilawwan barnootaa, xinxilaa ykn daldalaa kan biraa kennuuf, qaama- sadaffaa waliin odeeffannoo dhunfaa kan hintaanee ni qoodna, fakeenyaaf: sharkoonni (kan akka tajaajila beeksiisaa dhuyyaasan) bu'aa qabeessummaa, yaadawwan fi adeemsa fayyadama tajaajila isaanii akka hubataniif akka isaani gargaaruuf daataa waliitti qabamee ni fayyadamna.
<br /><br />
Taatee walitti makuu, aragachuu ykn kanfaltii kisaaraa, dabarsuu qabeenyaafi dadabarsa walqabatan kan biraa keessatti, yoo dabarsuun odeeffannoo dhuunfaa jiraatee, kubaaniyaa haaraan ykn dhaabbanni odeeffannoo dhuunfaa kee argatu akka waliigalticha keessatti akka Imaammata Qophummaa, ykn tarkaanfiiwwan barbaachisan kan biraatiin abomaamuu gaafanna, akkasumas adeemsa odeeffannoo dhunfaa fayyadamuu keessatti dhimmichi ulaagaalee Imaammata kanaan gadii akka hintaaneetti tarkaaffiiwwan iccitummaa fi nageenyaa akka fudhatu gaafanna.
<br /><br />
Odeeffannoo dhunfaa kee ummatatti ifa kan taasifnu haalawwan itti aanan qofaatti: hayyama ifatti ibsamee keetiin; ykn yoo seeraan akka ibsinu dirqamnee isa raawwachiisuuf ykn hojiirra oolmaa deegaruuf jecha.

<h1>V. Odeeffannoo Dhuunfaa Attamiin Daangaalee Qaxaamuruun Akka itti Dabarsinu</h1>

Akka kubaaniyaa addunyaarratti hojjatuutti, addunyaa guutuutti omishaalee fi tajaajilawwan keenya deeggaruuf biyyoota ykn naannoolee garaagaraa keessaa qabeenyaawwan ykn gargaartuuwwan qabna. Tajaajilawwan fooyya'aa siif dhiyeessuuf, haaluma seeraafi qajeelfamoota naanichaafi fedhii keetiin aangeeffameetti, odeeffannoo dhuunfaa kee biyya ykn naannoo sadaffaaf ni dabarsina akka olkaa'amuu ykn ittiin hojjatamuuf, ykn daataa kee biyya ykn naannoo sadaffaan argatamu danda'a. Seerriiwwan eegumsa qophummaa biyyoota ykn naannoolee kanneenii adda ta'u danda'a. Nutis ulaagaalee seeraa biyyaa ykn naannoo odeeffannoon dhuunfaa akka daangaa-qaxaamuruun itti dabarfemuun hojiin itti raawwatamu taasifamuu sanaa ni hordoofna.

<h1>VI. Mirgoota Odeeffannoo Dhuunfaa Keetiif Qabduu</h1>

Akka daataa dhimmichaatti, odeeffannoo dhuunfaa kee irratti mirgawwan, mirkanneessuu, argachuu, sirreessuu, haquu, hayyama kaasuu, fi koomii dhiyyeeffachu qabda. Nutis mirgawwan kee gutuummaan hubachuun ni kabajna. Mirgiwwan kee sirriin eegamuu mirkanneessuufis tarkaanfiiwwan si'aawaa fudhanna. Haata'u malee, maaloo sababii nageenyaatii, gaaffii kee osoo hojiirra hinolchiin dura eenyummaa kee mirkaneeffachu akka barbaandu hubachuun qalbeeffachu qabda. Akka qajeelfamaatti, gaaffii kee seeraqabeessaa fi fudhatamaaf si hinkanfalchiifnu, garuu ammoo gaaffiiwwan kan ta'uu qabuu caalu irra deebiin yoo diyaatee kanfaltii muraasa ni gaafanna. Gaaffiiwwan fudhatama hinqabne irra deebiin dhiyaatan, kan malawwan teekinikaa hedduu gaafatan (fakeenyaaf, sirnawwan haaraa ijaaruuf ykn hojimaata amma jiru gutummaan geedaruu), kan mirgoota warra kaanii balaarratti kufisuu ykn baayyee dhugaa hintaane, ykn keewwatawwan seeraan taa'an kan cabsuu hinfudhannu.
<br /><br />
<b>6.1 Mirga mirkaneessuu fi argachuu:</b> Odeeffannoo dhunfaa attamiin amma walitti qabnuu fi itti fayyadamnu karaa Imaammata Qophumaa kanaatiin ykn gama imaammata qophumaatiin ykn beeksiisa omisha ykn tajaajila addaatiin si beeksiifana. Karaa saanduuqa mirkaneessuu ykn malawwan biraatiin walitti qabuu fi itti fayyadamuu sanan murkanneessuu ykn diduuf mirga qabda. Haata'u malee, erga didee booda hojiiwwan fayyadamuuf aangoo fi hayyama kee ifaa barbaadan isa booda hinjiraatan. Odeeffannoo dhuunfaa nuu kenite walqunnamaa omishaa ykn tajaalilawwan keenyaa keessatti kallattii argachu dandeessa. Kanneen argachuu hindandeenyee ammoo, privacy@transsion.com tti imeelii erguu dandeessu. Imeelii kee akkum arganneen atattamaan keessuumeessina. 
<br /><br />
<b>6.2 Mirga sireessuu fi haquu:</b> Wayita odeeffannoon dhuunfaa kee geedaramee, ykn yoo odeeffannoon dhunfaa kee nun walitti qabamee fi ittiin hojjatamee sirrii ykn guutuu akka hintaane argate, akka sirreessinuu ykn itti dabaluuf nu gaafachuuf mirga qabda. Fuulawwan hojimaataa tajaajila/omisha ta'an irratti odeeffannoo dhuunfaa muraasa kallattiin sirreessuu ykn foyyeessuu ni dandeessa. Yoo odeeffannoon dhuunfaa kee walitti wabne kan kaayyoosaa guutee ta'ee ykn kana booda kan hinbarbaachifne ta'e, ykn odeefannoo dhuunfaa kee walitti qabuun keenya kan seeraa fi qajeelfamawwan Imaammata Qophummaa kana kan cabsee ta'uu hubattee, odeeffannoo dhuunfaa sana akka haqnuuf nu gaafachuuf mirga qabda. Odeeffannoo dhuunfaa kka sirreessituuf ykn haqxuuf karaa siif hindhiyeessineef, privacy@transsion.com quunammuun akka sirreeffamuu ykn akka haqamuuf gaafachuu ni dandeessa. 
<br /><br />
<b>6.3 Mirga hayyama kaasuu:</b> Amalawwan omishaalee ykn tajaajilawwan keessaa hedduu argachuuf, odeeffannoo dhuunfaa barbaachisan akka haaldureetti gaafanna. Kunis kutaa Imaammata Qophumaa kanaa ''Odeeffannoo Dhuunfaa Kee Attamiin Walitti Qabnee akka Fayyadamnu''keessatti ibsameera. Hayyama kee duraan kaayyoo addaatiif nuu kennitee karaa odeeffannoo haquutiin, amalawwan meeshaa dhaamsuun, fi hayyama kaasuuf gaafachuun, walitti qabuu, odeeffannoo dhuunfaa kee nuti bulchiinu ykn to'annuu fayyadamuu fi/ykn ifa taasisuu dabalatee hayyame kee kaasuu dandeessa. Yoo malliiwwan ittiin hayyama kaasan imaammata qophummaa ykn beeksiisa omisha ykn tajaajila addaa keessatti ifatti kaa'ame jiraate, maaloo isa hordofaa. Ifaan kan hinkaa'amiin yoo ta'e, gaaffii kee qabatamaa privacy@transsion.com tti ergu dandeessa.  
<br /><br />
<b>6.4 Mirga komii dhiyeeffachuu:</b> privacy@transsion.com irratti imeelii erguun komii dhiyeeffachuuf mirga qabda. Komii kee akkuma arganneen atattamaan deebii kenniina. Deebii keenyaan yoo hingammannee, keessattuu odeeffannoo dhuunfaa kee fayyadamuun keenya yoo mirgaafi fedhii seeraa kee miidhee, iyyammoo kee eegruu ykn kutaa eegumsa daataa dhuunfaa seera qabeessaa naannoo keetti dhiyeessii, ykn mana murtii seera qabeessatti himannaa dhiyeeffadhu. 

<h1>VII. Odeeffannoo Dhuundaa Ijoollee Attamiin Akka Qabnuu</h1>

Ijoolleen (seerriwwan biyyootaa ykn naannoolee wayita umurii ijoollee ibsan umurii ka'umsaa mataasaanii qabu, nutis umurii ijoollee haaluma seeraafi qajeelfamawwan biyyoota daldalichi keessatti argamurratti hundaa'uun) yoo hayyamaan fi guddiftoota seeraa isaanitiin qajeelfamaniifi seeraafi qajeelfama sirriin hayyamamee alatti omishaa ykn tajaajila keenya fayyadamuun hinhayyamamuuf. Odeeffannoo dhunfaa ijoollee kan walitti qabnu, fayyadamnuu fi ifa taasifnuu hayyama ifaa fi fedhii guddiftoota isaanii, haaluma seeraan hayyamamuun fi yoo odeeffannoo sana walitti qabuun baayyee barbaachisaa ta'e qofaadhaa. Yeroo kamiittuu guddiftoonni odeeffannoo dhunfaa ijoollee isaan jala jiraniin walqabanu argachuu, fooyyeessuu ykn haquu yoo barbaadan, maaloo karaa malawwan asiitti ibsamanitiin nu quunnamaa, nutis haala yerootiin deebii itti kenniinaa. Yoo odeeffannoon ijoollee osoo guddiftoonni seeraa hinhubatiin akka nutti dabarfame hubattan, maaloo nu quunnamuuf privacy@transsion.com irratti imeelii nuuf ergaa. Dafnee odeeffannoo qabatamaa ni haqiinaa. Yoo odeeffannoo dhuunfaa ijoollee osoo dursa hayyama guddiftoota mirkanaa'anii hinargatiin walitti qabamu bartan, hanga danda'ameen dafnee odeeffannoo barbaachisaa sana haquuf tarkaanfii ni fudhanna.

<h1>VIII. Qaamaa- Sadaffaa Dhiyeessaa Tajaajiilaa fi Tajaajilawwan</h1>

Wayita omishaalee ykn tajaajilawwan TECNO fayyadamtu, gaassituuwwan marsariitiiwwan ykn qabiyyee fi tajaajilawwan qaama- sadaffaa argachu dandeessa provided nuun ala qaama- sadaffaan. Murtee kee irratti hundaa'uun marsaritiiwwan qaama- sadaffaa, omishaalee fi tajaajilawwan dowwachuuf filachuu ykn fudhachuu filachu dandeessa. Imaammanni Qophummaa keenya omishaalee fi tajaajilawwan qaama- sadaffaan dhiyaatan kamiifuu hinhojjatu. Hanga qaama sadaffaa irra caalaa to'achuun hindandeenyeetti, walitti qabuufi itti fayyadamuu qamooleen sadaffaan odeeffannoo dhuunfaa kee irratti taasisaniif itti gaafatamoo ta'u hindandeenyu. Kanaafuu, wayita odeeffannoo kamuu qaama sadaffaaf ergituu, maaloo imaammata qophummaa qaamaa sadaffaa ofeegannoon hubadhuutii yooma akka odeeffannoo dhunfaakee eegachu qabdu bari.

<h1>IX. Imaammata Itti dabaluu fi Haaroomsuu</h1>

Imaammanni kunis irra jireeessa kan ibsuu wayita isin omishaalee ykn tajaajilawwan TECNO fayyadamtaniitti attamiin odeeffannoo dhuunfaa kee akka itti walitti qabnuu, olkeenyuu fi dabarsinuudha. Haata'u malee, irra deebiin cimsuufi ibsuun kan barbaachisuu, sababii baayyina omishaalee fi tajaajilwaan keenyaatiif, malliwwan fi gostiiwwan odeeffannoo ittiin walitti qabamu, fayyadamniifi ittiin hojachuu, fi haallii itti fitomuu Imaammata kana keessatti guutummaan hintarreeffamne. Nutis karaa imaammata qophummaa ykn beeksiissa ykn karaawwan biraa omisha ykn tajaajila addaatiif kaa'ameetiin si beeksiifna.
<br /><br />
Akkuma daldalli keenya guttatuufi omishaalee fi tajajilliiwwan kenninuu geeddaramuunis, mirga Imaammata kana yeroo gara yerootti haaromsuu fi fooyyeessuu qabna. Imaammanni kun yoo haaromfamee, karaa marsariitii aanga'aa TECNO https://www.tecno-mobile.com tiin ykn malawwan mobaayilitiin Imaammata haaraa isin beeksiifna. Maaloo akeekkachiiftuuwwan marsariitii aanga'oo keenyaa fi meeshaalee mobaayiliitiif xiyyeefannaa kennaaf akka batalumatti haaromsa Imaammata Qophumaa kanaa argattaniifu. Imaammanni Qophummaa kun kan fooyyeefamu ta'ulleen, hayyama ifaa keessan malee, mirgoota keessan Imaammata Qophummaa kanarratti qabdanii hinlaafeessinu.
<br /><br />
Qabiyyeen omishaalee ykn tajaajilawwan TRANSSION asiitti ibsamaniis haaluma gosa omishaa, danaa sirnaa, ykn ulaagaalee seeraa fi qajeelfamawwan naannootiin garaagari ta'a.

<h1>X. Attamiin Akka Nu Quunnamtu</h1>

Waa'ee Imaammaata Qophummaa ykn hojimaata eegumsa odeeffannoo dhunfaa irratti gaaffiiwwan ykn yaaddoo kamuu yoo qabaattee, maaloo nu quunnamii karaa:
<br /><br />
Imeelii: privacy@transsion.com (Hubadhu: Saanduuqni eergannoo kun ergaa Imammaata Qophummaa ykn eegumsa odeeffannoo dhunfaatiin walqabatan qofaa fudhachuu fayyadamna)
<br /><br />
Teessoo: 17th Floor, Desay Building, No.9789 Shen Nan Road, Hi-Tech Park, Nanshan District, Shenzhen, China