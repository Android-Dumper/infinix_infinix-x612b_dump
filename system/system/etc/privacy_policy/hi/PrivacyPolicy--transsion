<empty/>अद्यतन तिथि: 30 जून 2020
<br /><br />
<empty/>प्रभावी होने की तिथि: 30 जून 2020
<br /><br />
<br /><br />



TECNO MOBILE LIMITED और इसके वैश्विक सहयोगी (इसमें इसके पश्चात "TECNO" या "हम" कहा गया है) आपकी निजता का पूर्ण सम्मान करते हैं तथा आपकी व्यक्तिगत जानकारी को सुरक्षित रखने का अपनी ओर से सर्वोत्तम प्रयास करेंगे। आपको उत्पाद या सेवाएँ प्रदान करने की प्रक्रिया में, हम आपकी व्यक्तिगत जानकारी का आपकी सहमति के आधार पर अथवा लागू विधियों व विनियमों के सुसंगत उपबंधों के अनुसार संग्रह व उपयोग कर सकेंगे। इस निजता नीति (इसमें इसके पश्चात “नीति” कहा गया है) का उद्देश्य आपको यह समझाना है कि TECNO उत्पादों या सेवाओं का उपयोग करते समय आप हमें जो अपनी व्यक्तिगत जानकारी प्रदान करते हैं, उसका हम किस प्रकार संग्रह, उपयोग, प्रतिधारण, साझाकरण और संचरण करते हैं; हमें प्रदत्त व्यक्तिगत जानकारी के संबंध में आपके क्या अधिकार हैं तथा आपके अधिकारों की हम किस प्रकार रक्षा करते हैं। यह नीति TECNO के उन उत्पादों और सेवाओं पर लागू है, जिन पर यह नीति प्रदर्शित है अथवा जो इन नीति के लिंक प्रदान करते हैं। TECNO के अनेक उत्पादों और सेवाओं को देखते हुए, हो सकता है कि यह नीति व्यक्तिगत जानकारी के संग्रह व उपयोग के सभी परिदृश्यों को समाहित न कर सके। विनिर्दिष्ट उत्पादों या सेवाओं की निजता नीति के माध्यम से अथवा डेटा संग्रह के दौरान प्रदत्त अधिसूचना के अन्य साधनों के द्वारा हम इसकी अनुपूर्ति कर सकेंगे। उदाहरण के लिए, आपके द्वारा प्रयुक्त TECNO के उत्पादों या सेवाओं के प्रकार तथा आपकी अवस्थिति वाले देश के आधार पर हो सकता है कि तत्संबंधी उत्पाद या सेवाएँ आपकी व्यक्तिगत जानकारी का भिन्न-भिन्न तरीके से संग्रह व उपयोग करें। यदि TECNO के किसी विनिर्दिष्ट उत्पाद या सेवा की पृथक निजता नीति है, तो उस पृथक निजता नीति का पहले उपयोग किया जाएगा तथा उस पृथक निजता नीति की विषयवस्तु अभिभावी होगी। TECNO के विनिर्दिष्ट उत्पाद या सेवा की पृथक निजता नीति में यदि कोई भाग समाहित नहीं है, तो वह इस निजता नीति की विषयवस्तु के अधीन होगा।
<br />
<empty/>हमारे उत्पादों या सेवाओं का उपयोग करने, हमें अपनी व्यक्तिगत जानकारी प्रदान करने अथवा हमें अपनी व्यक्तिगत जानकारी के संग्रह की अनुमति देने से पूर्व कृपया इस नीति को ध्यानपूर्वक पढ़ लें, ताकि आप अपनी व्यक्तिगत जानकारी संबंधी हमारी पद्धतियों को समझ जाएँ तथा इस नीति के अद्यतनों को समझने के लिए कृपया बारंबार इस तक पहुँचते रहें। यदि आपका कोई प्रश्न हो, तो कृपया हमें अवगत कराएँ।

<h1>I.आपकी व्यक्तिगत जानकारी का हम किस प्रकार संग्रह और उपयोग करते हैं</h1>

"व्यक्तिगत जानकारी" का अभिप्राय ऐसे समस्त डेटा से है, जो किसी प्रकृत व्यक्ति की शनाख्त, गुणों, अभिलक्षणों या अन्य पहचानों का संदर्भ देकर अथवा इन पहचानों के संयोजन के माध्यम से उस प्रकृत व्यक्ति की प्रत्यक्षतः या परोक्षतः पहचान कर सकता हो या उसका निर्देश कर सकता हो। हो सकता है कि TECNO उत्पादों या सेवाओं के उपयोग के समय आपको व्यक्तिगत जानकारी प्रदान करनी पड़े। TECNO को अपनी व्यक्तिगत जानकारी प्रदान करना अपेक्षित नहीं है, किंतु कुछ दशाओं में, यदि आप ऐसा नहीं करेंगे, तो हम न तो आपको संबंधित उत्पाद या सेवाएँ प्रदान कर सकेंगे, न ही आपके सामने आई समस्याओं पर अनुक्रिया या उनका समाधान कर सकेंगे। केवल इस नीति में वर्णित प्रयोजनों के लिए ही हम आपकी व्यक्तिगत जानकारी का संग्रह और उपयोग करेंगे। आपसे संबंधित व्यक्तिगत जानकारी का संग्रह हम निम्नांकित उदाहरणों जैसी स्थितियों में करते हैं: 

<h2>1. हमारे द्वारा संगृहीत व्यक्तिगत जानकारी</h2>

<h2>1.1 आप हमें सीधे जानकारी प्रदान करते हैं</h2>

आपको उत्पाद या सेवाएँ प्रदान करते समय हम आपसे आवश्यक जानकारी प्रदान करने के लिए कह सकेंगे, ताकि आप हमारी उत्पाद प्रकार्यक्षमताओं और सेवाओं तक पहुँच सकें। उदाहरण के लिए:
<br /><br />
(1)खाता जानकारी। जब आप TECNO के उत्पादों या सेवाओं के लिए पंजीकरण करेंगे, जैसे ऐप खाता बनाना, मंच सामुदायिक सहभागिताओं में भाग लेना इत्यादि, तो विभिन्न उत्पादों या सेवाओं की प्रकार्यक्षमताओं के आधार पर हो सकता है कि आपको ये सब प्रदान करना पड़े: फोन नंबर, नाम, प्रचलित नाम, अवतार, जन्मदिन, राष्ट्रीयता, आयु, आपकी अवस्थिति वाला नगर तथा अन्य जानकारी; जब आपको सुसंगत प्रणाली में अधिक सुविधानुसार सत्रारंभ करना होगा, जैसे त्वरित सत्रारंभ के लिए चेहरा पहचान या अंगुली के निशान से अनलॉक का उपयोग करना होगा, तो हो सकता है कि आपको तत्संबंधी चेहरे या अंगुली के निशान संबंधी जैवसांख्यिक जानकारियाँ प्रदान करनी पड़ें;
<br /><br />
(2)आदेश जानकारी। जब आप हमारे उत्पादों या सेवाओं को ऑनलाइन या ऑफलाइन खरीदेंगे, तो हम प्राप्तकर्ता के नाम, फोन नंबर, पिन कोड और पते जैसी जानकारियाँ प्रदान करने के लिए आपसे कह सकेंगे, ताकि उत्पाद या सेवाएँ आपको यथासमय और सटीक तरीके से प्रदान की जा सकें;
<br /><br />
(3)विक्रय-पश्चात जानकारी। यदि आप चाहते हैं कि हम विक्रय-पश्चात सेवा प्रदान करें या आप यह आशा करते हैं कि उत्पादों या सेवाओं के उपयोग के समय आपके सामने आई समस्याओं का हम समाधान करें, तो वारंटी कार्ड / इलेक्ट्रॉनिक वारंटी कार्ड पूरित करते समय अथवा समस्या पर फीडबैक देते समय जैसे परिदृश्यों में आपको अपना नाम, फोन नंबर, युक्ति जानकारी, आवासीय पते, समस्या विवरण जैसी जानकारियाँ प्रदान करनी पड़ सकेंगी;
<br /><br />
(4)आपके द्वारा हमें प्रदत्त अन्य जानकारियाँ। उदाहरण के लिए, जब आप लाटरी, पुरस्कार वाली प्रश्नावली और प्रशंसक परीक्षण शोध जैसी हमारी गतिविधियों में भाग लेंगे, तो हो सकता है कि आपको विनिर्दिष्ट परिदृश्यों की जरूरतों के अनुसार व्यक्तिगत प्रचलित नाम, अवतार, नाम, फोन नंबर तथा अन्य जानकारियाँ प्रदान करनी पड़ें।

<h2>1.2 जब आप हमारे उत्पादों या सेवाओं का उपयोग करते हैं, तो उस समय हम जानकारी प्राप्त करते हैं</h2>

जब आप TECNO के उत्पादों या सेवाओं का उपयोग करेंगे, तो आपको उत्पाद या सेवाएँ प्रदान करने के लिए हम आपके प्राधिकरण या सहमति से निम्नांकित इत्यादि आवश्यक जानकारियों का संग्रह करेंगे:
<br /><br />
(1)युक्ति जानकारी। चूँकि कतिपय सेवाएँ विशिष्ट प्रकार की युक्ति के लिए ही होंगी, अतः व्यवसाय सक्रिय करने और युक्ति का उपयोग करने की प्रक्रिया में हम युक्ति के नाम, युक्ति के मॉडल, क्षेत्र व भाषा सेटिंग, युक्ति पहचान कोड, युक्ति हार्डवेयर की जानकारी और स्थिति, उपयोक्ता आदतें, IP पते, मैक पते, परिचालन प्रणाली के संस्करण, PLMN, एंड्रॉयड प्रणाली के संस्करण, नेटवर्क परिचालक उपकरण आदि जैसी युक्ति-संबंधी जानकारियों का संग्रह कर सकेंगे।
<br /><br />
(2)प्रचालेख जानकारी। जब आप हमारे उत्पादों या सेवाओं का उपयोग करेंगे, तो हम कतिपय जानकारी का संग्रह करके प्रचालेख फाइलों में उसका भंडारण कर सकेंगे। उदाहरण के लिए, सेवा पहुँच समय, पहुँच आवृत्तियाँ, उपयोग काल, अस्थायी ऐतिहासिक संदेश, मानक प्रणाली प्रचालेख, घटना जानकारी (त्रुटियाँ, ध्वंस, पुनर्प्रारंभ, अपग्रेड) आदि।
<br /><br />
(3)स्थान जानकारी। जब आपको कतिपय स्थान-आधारित सेवाओं का उपयोग करना होगा, जैसे दिशानिर्देश सॉफ्टवेयर का उपयोग, किसी भौगोलिक स्थल के मौसम की दशाओं को देखना, अपने फोन के स्थान को पुनर्प्राप्त करना, अन्य लोगों से अपना भौगोलिक स्थल साझा करना इत्यादि, तो आपकी सहमति से हम आपके द्वारा प्रयुक्त उपकरण के वास्तविक स्थान संबंधी सन्निकट या सटीक जानकारी का संग्रह और संसाधन कर सकेंगे। उदाहरण के लिए: अक्षांश व देशांतर जानकारी, देश या क्षेत्र कोड, नगर कोड, सामुदायिक अभिज्ञापक, दिशानिर्देश मार्ग, परिचालक अभिज्ञापक आदि। निश्चित रूप से, जब तक कि आप सहमति प्रदान नहीं करेंगे, तब तक अथवा सुसंगत देश या क्षेत्र की विधिक अपेक्षा का पालन करने हेतु आपके ठिकाने की पहचान के लिए हम आपकी स्थान जानकारी का सतत संग्रह नहीं करेंगे। आपको सीधे अपनी मोबाइल युक्ति पर संबंधित ऐप संबंधी स्थान सेवा अनुमतियों को बंद करने का अधिकार है।
<br /><br />
(4)कुकी जानकारी। हमारी वेबसाइटें, सहभागी अनुप्रयोग, TECNO के उत्पाद और विज्ञापन आपकी सुसंगत व्यक्तिगत जानकारी के संग्रह व भंडारण के लिए कुकी, पिक्सेल टैग और वेब बीकन जैसी प्रौद्योगिकियों का उपयोग कर सकेंगे।
<br /><br />
(5)अन्य व्यक्तिगत जानकारियाँ। विभिन्न प्रकार के उत्पाद या सेवाएँ आपके संबंध में विभिन्न प्रकार की व्यक्तिगत जानकारियों को प्राप्त कर सकेंगी। उदाहरण के लिए: तंदुरुस्ती ट्रैकर और खेलकूद घड़ी जैसे खेलकूद उत्पाद आपकी हृदय गति, पगों और स्थान जैसी जानकारियों को प्राप्त कर सकेंगे। चूँकि हम आपको विशाल संख्या में उत्पाद या सेवाएँ प्रदान करते हैं, अतः हम आपकी व्यक्तिगत जानकारी के उपयोग वाले सभी परिदृश्यों की सूची नहीं बना सकते। इस निजता नीति में समाहित न की गई व्यक्तिगत जानकारी का जहाँ तक प्रश्न है, तो सुसंगत उत्पाद या सेवा संगृहीत हो सकने वाली आपकी व्यक्तिगत जानकारी के संबंध में उक्त उत्पाद या सेवा की विनिर्दिष्ट निजता नीति के माध्यम से अथवा अधिसूचना या अन्य साधनों द्वारा आपको सूचित करेगी तथा संग्रह से पूर्व आपकी सहमति प्राप्त करेगी।

<h2>1.3 तृतीय पक्षों से प्राप्त जानकारी</h2>

यदि विधि में अनुज्ञात हो, तो हम सार्वजनिक माध्यमों या अन्य तृतीय पक्षों से आपकी व्यक्तिगत जानकारी को प्राप्त कर सकेंगे। उदाहरण के लिए: जब आप तृतीय पक्ष सामाजिक नेटवर्किंग सेवाओं या पूर्व-स्थापित तृतीय पक्ष अनुप्रयोगों का उपयोग करेंगे, तो हम इन सेवाओं या अनुप्रयोगों से भी आपकी व्यक्तिगत जानकारी प्राप्त कर सकेंगे। यही नहीं, संग्रह के समय हम इस बात को आपको समझाएंगे तथा आपकी सहमति प्राप्त करेंगे।
<br /><br />
आपके, आपकी युक्ति या सेवाओं के उपयोग के संबंध में अन्य जानकारियों के संग्रह के लिए TECNO अन्य विधियों का भी उपयोग कर सकेगा, जिसे संग्रह के समय आपको समझाया जाएगा अथवा हम आपकी सहमति प्राप्त करेंगे।

<h2>1.4 अवैयक्तिक जानकारी का संग्रह और उपयोग</h2>

अवैयक्तिक जानकारी का अभिप्राय ऐसी जानकारी से है, जिसका उपयोग किसी प्रकृत व्यक्ति की पहचान के निर्धारण के लिए नहीं किया जा सकता, जैसे वेबसाइट भ्रमण, अनुप्रयोग डाउनलोड, उत्पाद बिक्री तथा विभिन्न सांख्यिकीय सार जानकारी। हमारे संग्रह का प्रयोजन इस बात को समझना है कि उपयोक्ता हमारे उत्पादों और सेवाओं का किस प्रकार उपयोग करते हैं तथा हम इसका उपयोग अपनी सेवाओं में सतत सुधार और उपयोक्ता जरूरतों की बेहतर पूर्ति के आधार के रूप में करते हैं। चूँकि इस प्रकार की जानकारी व्यक्तिगत जानकारी नहीं होती, अतः हम अवैयक्तिक जानकारी का विधि की अनुज्ञानुसार अपने विवेक से संग्रह, उपयोग, प्रकटन और अंतरण कर सकेंगे; जब इस प्रकार की जानकारी व्यक्तिगत जानकारी के साथ संयोजित होगी, तो उसे व्यक्तिगत जानकारी माना जाएगा। व्यक्तिगत निजता डेटा संरक्षण विषयक सुसंगत विधियों व विनियमों की अपेक्षाओं के अनुसार हम इस जानकारी का संसाधन करेंगे। 
<br /><br />
इस बात पर जोर दिया जा रहा है तथा पुनः कहा जा रहा है कि हमारे उत्पादों और सेवाओं की विशाल संख्या होने के कारण इसमें सूचीबद्ध TECNO द्वारा संगृहीत व्यक्तिगत जानकारी की विषयवस्तु व परिदृश्य हमारे समस्त व्यावसायिक परिदृश्यों को समाहित नहीं कर सकते। इस नीति में सम्मिलित न किए गए किसी भी भाग का जहाँ तक प्रश्न है, तो हम विनिर्दिष्ट उत्पादों या सेवाओं की निजता नीति में विनिर्दिष्ट करके अथवा विनिर्दिष्ट व्यावसायिक परिदृश्यों में डेटा संग्रह करते समय अधिसूचना या अन्य साधनों द्वारा इसकी अनुपूर्ति करेंगे।

<h2>2. व्यक्तिगत जानकारी के हमारे द्वारा उपयोग का प्रयोजन</h2>

उपयोक्ता करार और/या सेवा संविदा के अंतर्गत आपके प्रति अपनी बाध्यताओं की पूर्ति के लिए यदि जरूरी होगा अथवा यदि हमने यह निर्धारण किया है कि हमारे या किसी तृतीय पक्ष द्वारा अनुसरित विधिसम्मत हितों के संरक्षण के लिए ऐसा आवश्यक है, तो हम आपकी सहमति से इस निजता नीति में वर्णित प्रयोजनों के लिए आपकी व्यक्तिगत जानकारी का संसाधन कर सकेंगे। लागू विधिक बाध्यताओं के अनुपालन और प्रवर्तन के लिए भी हम आपके व्यक्तिगत डेटा का संसाधन कर सकेंगे। आपकी व्यक्तिगत जानकारी का उपयोग करते समय हम इस निजता नीति तथा इसके अद्यतनों की विषयवस्तु का कठोरता से पालन करेंगे।
<br /><br />
2.1 	आपको पंजीकरण सेवाएँ और खाता प्रबंधन सेवाएँ प्रदान करने के लिए। पंजीकरण के समय आपने जो आधारभूत जानकारी पूरित की थी, उसका उपयोग हम आपको तत्संबंधी पंजीकरण सेवाएँ और पश्चात्वर्ती खाता प्रबंधन सेवाएँ प्रदान करने के लिए करेंगे;
<br /><br />
2.2 	आपकी क्रय तथा क्रयोपरांत गतिविधियों के संबंध में ग्राहक सहायता और संबंधित सेवाएँ प्रदान करने के लिए। उदाहरण के लिए: जब हम डिलीवरी सेवाएँ, वारंटी सेवाएँ, तकनीकी सहायता प्रदान करते हैं, उस समय अथवा मौजूदा असामान्य समस्याओं आदि का तुरंत पता लगाकर उन्हें ठीक करने के लिए त्रुटि रिपोर्टों की फीडबैक के माध्यम से आपके द्वारा आवश्यक जानकारी प्रदान किया जाना अंतर्ग्रस्त हो सकेगा।
<br /><br />
2.3 	आपकी जरूरतों या हितों संबंधी जानकारी सेवाएँ आपको प्रदान करने के लिए। उदाहरण के लिए: आपको मौसम पूर्वानुमान पुश, भौगोलिक स्थल दिशानिर्देश और संबंधित अन्य जानकारी सेवाएँ प्रदान करने के लिए हम या तृतीय पक्ष आपकी स्थान जानकारी का उपयोग कर सकेंगे; हम आपकी व्यक्तिगत जानकारी का उपयोग, आपकी उपयोग आदतों और व्यवहार वरीयताओं का विश्लेषण तथा आपकी सहमति के आधार पर आपको अधिसूचना या सामग्री पुश सेवाएँ प्रदान कर सकेंगे।
<br /><br />
2.4 	हम अपने उत्पाद सुधार और उपयोक्ता अनुभव संबंधी कार्यक्रमों या सहभागी गतिविधियों में भाग लेने के लिए आपको आमंत्रित कर सकेंगे, ताकि हम आपको बेहतर उत्पाद व सेवाएँ प्रदान करते रह सकें। जब आप हमारे कार्यक्रमों या गतिविधियों में शामिल होंगे, तो हम सांख्यिकीय विश्लेषण के लिए मोबाइल फोन नंबर (शोध और अनुवर्ती भेंट के लिए मुख्यतः प्रयुक्त), युक्ति जानकारी, परिचालन व्यवहार डेटा, स्थान जानकारी और प्रचालेख जानकारी जैसी आपकी आवश्यक व्यक्तिगत जानकारियों का संग्रह कर सकेंगे, ताकि उत्पादों में सतत सुधार और इष्टतमीकरण हो सके तथा बेहतर उपयोक्ता अनुभव प्रदान किया जा सके;
<br /><br />
2.5 	वाणिज्यिक प्रचार गतिविधियों के लिए। यदि आप लाटरी, प्रतिस्पर्धा या इसी प्रकार के प्रचार में भाग लेते हैं, तो हम आपके द्वारा प्रदत्त जानकारी का उपयोग उन कार्यक्रमों के प्रबंधन के लिए कर सकेंगे;
<br /><br />
2.6 	बाजार अंश के विश्लेषण के लिए हम बृहत् ग्राहक सर्वेक्षण कर सकेंगे। बाजार अंश का विश्लेषण करने तथा व्यावसायिक विकास हेतु संपर्क प्रदान करने के लिए हम वेबसाइट भ्रमण, अनुप्रयोग डाउनलोड और उत्पाद बिक्री जैसी जानकारियों का संग्रह कर सकेंगे।
<br /><br />
2.7 	आपकी सहमति वाले अन्य प्रयोजन। जब हमें आपकी व्यक्तिगत जानकारी का अन्य प्रयोजनों के लिए उपयोग करना होगा और वह प्रयोजन इस नीति में कथित नहीं होगा, तो हम आपकी अग्रिम सहमति प्राप्त करने के लिए विनिर्दिष्ट उत्पाद या सेवा की निजता नीति या सूचना अथवा आपके द्वारा अभिगम्य अन्य साधनों का उपयोग करेंगे। 

<h1>II.कुकी तथा उसके जैसी प्रौद्योगिकियों का हम किस प्रकार उपयोग करते हैं</h1>

कुकी छोटी-छोटी फाइलें होती हैं, जिन्हें हमारी वेबसाइटें, अनुप्रयोग या सेवाएँ संचरित करके आपकी युक्ति पर भंडारित करती हैं। आपके तथा अपनी वेबसाइटों के अन्य उपयोक्ताओं के बीच भेद करने के लिए हम कुकी तथा उसके जैसी अन्य प्रौद्योगिकियों का उपयोग करते हैं। हमारी वेबसाइटें, ऑनलाइन सेवाएँ, सहभागी अनुप्रयोग, ईमेल और अन्य जानकारी सेवाएँ कुकी तथा उसके जैसी अन्य प्रौद्योगिकियों, जैसे पिक्सेल टैग और वेब बीकन का उपयोग कर सकेंगी। कुकी तथा उसके जैसी प्रौद्योगिकियों द्वारा संगृहीत जानकारी को हम सामान्यतया अवैयक्तिक जानकारी मानते हैं। हालाँकि, इंटरनेट प्रोटोकॉल (IP) पतों या उसके जैसे अभिज्ञापकों को जिस विस्तार तक संबद्ध देशों की विधियों में व्यक्तिगत जानकारी माना जाता है, वहाँ तक हम भी संबद्ध देशों की विधियों का पालन करेंगे।
<br /><br />
आपकी युक्ति पर मोबाइल सॉफ्टवेयर के उपयोग को बेहतर ढंग से समझने, ऐप उपयोग की आपकी आवृत्ति, ऐप के भीतर घटने वाली घटनाओं, संचयी उपयोग, निष्पादन डेटा तथा ऐप डाउनलोड करने के स्रोत को समझने के लिए हम और हमारे साझेदार कुकी या उसके जैसी ट्रैकिंग प्रौद्योगिकियों का उपयोग करते हैं; प्रवृत्ति विश्लेषण, साइट व्यवस्थापन, साइट पर उपयोक्ता व्यवहार ट्रैक करने और अपने समग्र उपयोक्ता आधार के संबंध में जनसांख्यिकीय जानकारी के संग्रह के लिए हम और हमारे साझेदार कुकी या उसके जैसी ट्रैकिंग प्रौद्योगिकियों का उपयोग करते हैं। उदाहरण के लिए: अपनी वेबसाइटों पर विज्ञापन प्रदर्शित करने अथवा अन्य वेबसाइटों पर अपने विज्ञापनों के प्रबंधन के लिए हम तृतीय पक्षों का सहयोग ले सकेंगे। हमारे तृतीय पक्ष साझेदार आपके विचरण इतिहास और रुचियों के आधार पर आपको विज्ञापन दिखाने के लिए कुकी या उसके जैसी ट्रैकिंग प्रौद्योगिकियों का उपयोग कर सकेंगे। यदि आप रुचि-आधारित विज्ञापन नहीं देखना चाहते, तो कुकी और कुकी वरीयताओं के प्रबंधन के लिए "कुकी साफ/अक्षम करने" का विकल्प चुनें। यदि आपके विचरक पर 'ट्रैक न करें' सक्षम है, तो हमारी समस्त वेबसाइटें आपकी सेटिंग का सम्मान करेंगी।
<br /><br />
आप वेबसाइटों और अनुप्रयोगों में भंडारित समस्त कुकियों को साफ कर सकते हैं, किंतु यदि आप ऐसा करेंगे, तो जब कभी आप हमारी वेबसाइटों या अनुप्रयोगों पर आएंगे, तो हर बार आपको सेटिंग बदलनी पड़ेगी। अनेक विचरकों में कुकी अवरोधित करने का प्रकार्य होता है। यदि आप विचरक के माध्यम से कुकी प्रबंधन करना चाहते हैं, तो विचरक विकासकर्ता कृत परिचय देखें अथवा इंटरनेट पर खोजें। कृपया यह जान लें कि यदि कुकी अवरोधित होंगी, तो हो सकता है कि कतिपय वेबसाइट सुविधाएँ और प्रकार्यक्षमताएँ सही ढंग से प्रकार्य न करें या प्रकार्य करना पूर्णतः ही बंद कर दें।



<h1>III. आपकी व्यक्तिगत जानकारी का हम किस प्रकार भंडारण और संरक्षण करते हैं</h1>

आपकी सहमति के आधार पर संगृहीत व्यक्तिगत जानकारी का भंडारण संबद्ध देशों के व्यक्तिगत निजता डेटा संरक्षण संबंधी विधियों व विनियमों के अनुसार किया जाएगा। जिस विस्तार तक स्थानीय विधियों व विनियमों द्वारा प्रतिषेध नहीं है, वहाँ तक हम संगृहीत व्यक्तिगत जानकारी का व्यवसाय की अवस्थिति वाले देश से बाहर के देशों या क्षेत्रों में भी भंडारण कर सकेंगे।
<br /><br />
व्यक्तिगत जानकारी का भंडारण चाहे हम व्यवसाय की अवस्थिति वाले देश में करें, चाहे अन्य देशों या क्षेत्रों (उस विस्तार तक, जहाँ तक ऐसा करना विधियों व विनियमों का अतिक्रमण नहीं करता) में, उसका हम डेटा भंडारण संबंधी सुसंगत विधियों व विनियमों के अनुसार प्रतिधारण करेंगे। साथ ही, हम व्यक्तिगत जानकारी संसाधन के अभिलक्षणों, परिधि व प्रयोजन, संसाधन में सामने आ सकने वाले जोखिमों और क्षति आदि के चलते उत्पन्न गंभीर परिणामों पर विचार करेंगे तथा आवश्यक सुरक्षा उपाय क्रियान्वित करेंगे। उदाहरण के लिए: संगृहीत व्यक्तिगत जानकारी के भंडारण के लिए हम गूढ़लेखन और विपहचान पद्धतियों का उपयोग करेंगे। जानकारी को हम विधि में विनिर्दिष्ट न्यूनतम भंडारण अवधि तक ही रखेंगे। जहाँ विधि द्वारा विनिर्दिष्ट नहीं है, वहाँ हम जानकारी का प्रतिधारण व्यवसाय के लिए अपेक्षित न्यूनतम भंडारण अवधि के अनुसार करेंगे। जिस डेटा की भंडारण अवधि पार हो गई है या जिस डेटा को आपने हटाने का हमसे अनुरोध किया है, उस डेटा को हम तदनुसार हटा देंगे अथवा सुसंगत विधियों व विनियमों का अतिक्रमण किए बिना अन्य समुचित उपाय करेंगे। यही नहीं, आपकी व्यक्तिगत जानकारी को सुरक्षित रखने तथा डेटा को दुरुपयोग, अनधिकृत पहुँच और अनधिकृत रूपांतरण, प्रकटन या विनाश आदि से बचाने के लिए हम अन्य आवश्यक उपाय भी करेंगे।
<br /><br />
ऐसा होने पर भी हम आपको पुनः स्मरण दिलाना चाहते हैं कि ये उपाय चाहे जितने भी परिपूर्ण क्यों न हों, डेटा भंडारण की सुरक्षा भंग होने की घटनाओं से बचने की कोई परम गारंटी नहीं है। यदि सुरक्षा भंग की घटना घटेगी, तो हम सुसंगत विधियों व विनियमों द्वारा अपेक्षित तत्संबंधी विनियामक प्राधिकारियों को इसकी सूचना देंगे तथा विनियामक प्राधिकारियों की अपेक्षानुसार भंग में अंतर्ग्रस्त व्यक्तिगत डेटा के प्रकार, डेटा से प्रभावित हो सकने वाले व्यक्तियों की संख्या, भंग के संभावित परिणामों और उपचारी उपायों (जिन्हें करने का हमारा आशय है) संबंधी जानकारी प्रदान करेंगे। डेटा लीकेज की क्षति और परिणामों के उपचार या न्यूनीकरण के लिए हम हर संभव उपाय करेंगे। विधियों व विनियमों द्वारा अनुज्ञात या अपेक्षित होने पर, संभावित परिणामों या महत्वपूर्ण क्षति के संबंध में हम आपको यथासमय रीति से सूचित करेंगे, ताकि आप अपने अधिकारों के संरक्षण के लिए यथासंभव तत्काल समुचित उपाय कर सकें।
<br /><br />
वैसे कोई भी वेबसाइट, इंटरनेट संचरण, कंप्यूटर सिस्टम और वायरलेस कनेक्शन पूर्णतः सुरक्षित नहीं होता। हमारे द्वारा किए गए आवश्यक सुरक्षा उपायों के बावजूद उपयोक्ताओं को गोपनीयता सुरक्षा संबंधी जोखिमों के बारे में अपनी जागरूकता बढ़ानी चाहिए। उदाहरण के लिए, जब आप हमारी सेवाओं पर से तृतीय पक्ष वेबसाइटों, लिंकों, उत्पादों या सेवाओं पर छलांग लगाते हैं, तो उन वेबसाइटों, लिंकों, उत्पादों या सेवाओं द्वारा संगृहीत डेटा की सुरक्षा के लिए कृपया उन तृतीय पक्षों के निबंधनों व शर्तों को ध्यानपूर्वक पढ़ लें। इन तृतीय पक्षों द्वारा उत्पन्न डेटा सुरक्षा समस्याओं का हम कोई विधिक उत्तरदायित्व ग्रहण नहीं करते। यदि आप पाते हैं कि हमारी वेबसाइटों, उत्पादों या सेवाओं में कतिपय  सामग्रियाँ, विज्ञापन या प्रकार्य किसी तृतीय पक्ष द्वारा प्रदान किए जा रहे हैं तथा वे आपकी निजता और सुरक्षा को संभावित रूप से खतरे में डाल सकते हैं, तो कृपया तत्काल हमसे संपर्क करें और हम विधियों व विनियमों के अनुसार इसे प्राथमिकता देते हुए निपटाएंगे।

<h1>IV.आपकी व्यक्तिगत जानकारी तथा डेटा को हम किस प्रकार साझा, अंतरित और प्रकट करते हैं</h1>

आपकी व्यक्तिगत जानकारी के साझाकरण, अंतरण और प्रकटन में हम न्यूनतमीकरण, आवश्यकता तथा वैधता के सिद्धांतों व अपेक्षाओं को कायम रखते हैं। सामान्य परिस्थितियों में हम आपकी व्यक्तिगत जानकारी को बाह्यतः साझा, अंतरित या प्रकट नहीं करते। हालाँकि लागू विधियों व विनियमों में अनुज्ञात विस्तार तक, हम आपकी व्यक्तिगत जानकारी को निम्नांकित स्थितियों में साझा, अंतरित और प्रकट कर सकेंगे:
<br /><br />
आपको यथासमय सेवाएँ प्रदान करने के लिए आपकी व्यक्तिगत जानकारी TECNO से संबद्ध कंपनियों से साझा की जा सकेगी। हम आपकी जानकारी को TECNO से संबद्ध कंपनियों के भीतर केवल विधिसम्मत व सुअभिव्यक्त प्रयोजनों के लिए ही साझा करेंगे और हम केवल सेवा प्रदान करने के लिए आवश्यक जानकारी को ही साझा करेंगे तथा हम इस निजता नीति में कथित प्रयोजनों से बँधे हैं। यदि कोई संबद्ध प्रयोजन इस नीति में सम्मिलित नहीं है, तो हम विनिर्दिष्ट उत्पाद या सेवा की तत्संबंधी निजता नीति या सूचना में उसका विवरण देंगे।
<br /><br />
कतिपय प्रकार्यों के निष्पादन अथवा आपको बेहतर सेवा और बेहतर उपयोक्ता अनुभव प्रदान करने के लिए हम अधिकृत तृतीय पक्ष साझेदारों (संभारिकी सेवा प्रदाताओं, डेटा भंडारण सेवा प्रदाताओं, विक्रय-पश्चात सेवा प्रदाताओं, विपणन प्रचार सेवा प्रदाताओं आदि सहित) से आवश्यक व्यक्तिगत जानकारी साझा कर सकेंगे। उदाहरण के लिए: जब आप TECNO के उत्पाद खरीदेंगे, तो डिलीवरी की व्यवस्था करने के लिए हो सकता है कि TECNO को आपकी सुसंगत व्यक्तिगत जानकारी संभारिकी सेवा प्रदाता को प्रदान करनी पड़े; आपको विक्रय-पश्चात सेवा प्रदान करते समय हो सकता है कि हमें विक्रय-पश्चात सेवा प्रदाता को आपकी सुसंगत व्यक्तिगत जानकारी प्रदान करनी पड़े, ताकि बेहतर सेवा व सहायता प्रदान की जा सके। यह साझाकरण करते समय हम न्यूनतमीकरण, आवश्यकता तथा वैधता के सिद्धांतों को कायम रखते हैं। जानकारी साझा करने से पूर्व हम प्राधिकृत साझेदारों के साथ कठोर गोपनीयता करार करेंगे तथा उनसे यह अपेक्षा करेंगे कि व्यक्तिगत जानकारी के संसाधन के लिए इस नीति और आपकी अधिकारिता में लागू विधियों के अनुसार वे सुसंगत गोपनीयता व सुरक्षा उपाय करें।
<br /><br />
मूल्यांकन, विश्लेषण या अन्य व्यावसायिक सेवाएँ प्रदान करने के लिए हम आपकी अवैयक्तिक जानकारी को भी तृतीय पक्षों से साझा कर सकेंगे, उदाहरण के लिए: साझेदारों (जैसे विज्ञापन सेवा प्रदाताओं) को उनकी सेवाओं की प्रभावकारिता, फीडबैक और उपयोग प्रवृत्तियाँ समझने में सहायता करने के लिए हम समुच्चयित डेटा का उपयोग कर सकेंगे।
<br /><br />
विलय, अधिग्रहण या दिवाला परिसमापन, आस्ति अंतरण और संबंधित अन्य लेनदेन की दशा में यदि व्यक्तिगत जानकारी का अंतरण अंतर्ग्रस्त होगा, तो हम आपकी व्यक्तिगत जानकारी को रखने वाली नई कंपनी या संगठन से यह अपेक्षा करेंगे कि वह किसी करार या अन्य समुचित उपायों के माध्यम से इस निजता नीति से बँधा रहे तथा हम उस निकाय से व्यक्तिगत जानकारी के संसाधन के लिए ऐसे गोपनीयता व सुरक्षा उपाय करने की अपेक्षा करेंगे, जिनकी कोटि इस नीति की अपेक्षाओं से कम न हो।
<br /><br />
हम केवल निम्नांकित परिस्थितियों में ही आपकी व्यक्तिगत जानकारी को सार्वजनिक रूप से प्रकट करेंगे: आपकी सुअभिव्यक्त सहमति से; अथवा विधि की आज्ञापक प्रकटन अपेक्षा के प्रवर्तन के लिए या प्रवर्तन में सहायता के लिए।

<h1>V.आपकी व्यक्तिगत जानकारी के सीमा पार अंतरण का तरीका</h1>

वैश्विक रूप से परिचालन करने वाली कंपनी के रूप में हमारे पास अपने उत्पादों और सेवाओं के विश्वव्यापी समर्थन के लिए विभिन्न देशों या क्षेत्रों में संसाधन या सर्वर हैं। स्थानीय विधियों व विनियमों में अनुज्ञात विस्तार तक तथा आपकी प्राधिकृत सहमति से हम आपकी व्यक्तिगत जानकारी को भंडारण या संसाधन के लिए किसी तृतीय देश या क्षेत्र में अंतरित कर सकेंगे अथवा किसी तृतीय देश या क्षेत्र से आपके डेटा तक पहुँचा जा सकेगा, ताकि आपको बेहतर ढंग से सेवाएँ प्रदान की जा सकें। इन देशों या क्षेत्रों की निजता संरक्षण विधियाँ भिन्न हो सकेंगी। व्यक्तिगत जानकारी जिस देश या क्षेत्र में स्थित है, व्यक्तिगत जानकारी का तत्संबंधी सीमा पार अंतरण और अन्य संसाधन करने के लिए हम वहीं की विधिक अपेक्षाओं का पालन करेंगे।

<h1>VI.अपनी व्यक्तिगत जानकारी संबंधी आपके अधिकार</h1>

डेटा से प्रभावित हो सकने वाले व्यक्ति के रूप में आपके पास अपनी व्यक्तिगत जानकारी के संबंध में पुष्टि करने, पहुँचने, सुधारने, हटाने, सहमति वापस लेने और शिकायत दाखिल करने के अधिकार सहित अनेकानेक अधिकार होते हैं। हम आपके अधिकारों को पूर्णतः समझते हैं और उनका सम्मान करते हैं। हम यह सुनिश्चित करने के लिए सक्रिय कदम भी उठाएंगे कि आपके अधिकारों का प्रभावी संरक्षण हो। हालाँकि, कृपया यह समझ लें और जान लें कि आपके अनुरोध को संसाधित करने से पूर्व हो सकता है कि सुरक्षा कारणों से हमें आपकी पहचान का सत्यापन करना पड़े। सिद्धांततः आपके विधिपूर्ण और युक्तिसंगत अनुरोध के लिए हम कोई शुल्क नहीं लगाते, किंतु युक्तिसंगत सीमा को पार करने वाले पुनरावृत्त अनुरोधों के लिए, जहाँ लागू हो, हम कतिपय शुल्क लगाएंगे। अयुक्तिसंगत रूप से पुनरावृत्त, अत्यधिक तकनीकी साधनों (उदाहरण के लिए, नई प्रणालियों के विकास या विद्यमान पद्धतियों में मूलभूत बदलाव) की अपेक्षा करने वाले, अन्य लोगों के विधिक अधिकारों के लिए जोखिम उत्पन्न करने वाले या बहुत अवास्तविक अथवा विधि के आज्ञापक उपबंधों का अतिक्रमण करने वाले अनुरोधों को हम अस्वीकार कर सकेंगे।
<br /><br />
<b>6.1 पुष्टि करने और पहुँच का अधिकार:</b> इस निजता नीति के माध्यम से अथवा विनिर्दिष्ट उत्पाद या सेवा की निजता नीति या सूचना के रूप में हम आपको यह बताएंगे कि व्यक्तिगत जानकारी का हम किस प्रकार संग्रह और संसाधन करते हैं। सही का निशान लगाने वाले खाने या अन्य पद्धतियों के माध्यम से इस संग्रह व संसाधन की पुष्टि या अस्वीकार करने का आपको अधिकार है। हालाँकि, जिन प्रकार्यों के लिए आपकी सुअभिव्यक्त प्राधिकरण और सहमति अपेक्षित होती है, अस्वीकार करने के बाद आप उनका उपयोग नहीं कर सकेंगे। हमें आपने जो व्यक्तिगत जानकारी प्रदान की है, हमारे उत्पादों या सेवाओं के इंटरफेस में आप उस तक सीधे पहुँच सकते हैं। जिस जानकारी तक आप पहुँचने में असमर्थ हैं, उसके लिए privacy@transsion.com पर ईमेल भेजें। आपकी ईमेल प्राप्त होने के बाद हम उसका तुरंत निपटारा करेंगे। 
<br /><br />
<b>6.2 सुधारने और हटाने का अधिकार:</b> यदि आपकी व्यक्तिगत जानकारी में बदलाव हो अथवा यदि आप यह पाएँ कि हमारे द्वारा संगृहीत व संसाधित आपकी व्यक्तिगत जानकारी अशुद्ध या अपूर्ण है, तो आपको यह अधिकार है कि आप हमसे सुधार या परिवर्धन करने के लिए कहें। सुसंगत उत्पाद/सेवा प्रकार्य पृष्ठों पर जाकर आप अपनी कुछ व्यक्तिगत जानकारियों को सीधे संशोधित या रूपांतरित कर सकते हैं। हमारे द्वारा संगृहीत आपकी व्यक्तिगत जानकारी जब संग्रह का प्रयोजन पूरा कर चुकी हो या अब अपेक्षित नहीं रही अथवा यदि आप पाते हैं कि आपकी व्यक्तिगत जानकारी के हमारे द्वारा संग्रह व संसाधन से विधियों व विनियमों के उपबंधों या इस निजता नीति का अतिक्रमण होता है, तो आपको यह अधिकार है कि आप हमसे सुसंगत व्यक्तिगत जानकारी हटाने के लिए कहें। जिस व्यक्तिगत जानकारी को सुधारने या हटाने का हमने आपको कोई माध्यम प्रदान नहीं किया है, उसे सुधरवाने या हटवाने का अनुरोध करने के लिए privacy@transsion.com पर हमसे संपर्क करें। 
<br /><br />
<b>6.3 सहमति वापस लेने का अधिकार:</b> हमारे विभिन्न उत्पादों या सेवाओं की अपनी-अपनी सुविधाओं की सिद्धि के लिए पूर्वापेक्षा के रूप में हमें आवश्यक व्यक्तिगत जानकारी चाहिए। इस निजता नीति के "आपकी व्यक्तिगत जानकारी का हम किस प्रकार संग्रह और उपयोग करते हैं" भाग में इसका वर्णन किया गया है। हमारे द्वारा प्रबंधित या नियंत्रित अपनी व्यक्तिगत जानकारी के संग्रह, उपयोग और/या प्रकटन सहित विनिर्दिष्ट प्रयोजन के लिए हमें पहले प्रदान की गई अपनी सहमति को जानकारी हटाकर, युक्ति सुविधाएँ बंद करके तथा सहमति वापस लेने का अनुरोध करके आप वापस ले सकते हैं। विनिर्दिष्ट उत्पाद या सेवा की निजता नीति अथवा सूचना में यदि सहमति वापस लेने का अनुरोध करने की पद्धति स्पष्टतः कथित है, तो कृपया तदनुसार उसका पालन करें। यदि विनिर्दिष्ट नहीं है, तो privacy@transsion.com पर सुसंगत अनुरोध भेजें।
<br /><br />
<b>6.4 शिकायत का अधिकार:</b> आपको privacy@transsion.com पर हमें ईमेल भेजकर शिकायत दाखिल करने का अधिकार है। आपकी शिकायत प्राप्त होने के बाद हम तुरंत अनुक्रिया करेंगे। यदि आप हमारी अनुक्रिया से असंतुष्ट हैं, विशेषकर यदि व्यक्तिगत जानकारी के हमारे द्वारा संसाधन से आपके विधिसम्मत अधिकारों व हितों की क्षति होती है, तो आप अपनी शिकायत या सूचना को अपने स्थानीय कानूनी व्यक्तिगत डेटा संरक्षण विभाग में निर्दिष्ट कर सकेंगे अथवा सक्षम न्यायालय में वाद दाखिल कर सकेंगे। 

<h1>VII.हम बच्चों की व्यक्तिगत जानकारी का किस प्रकार प्रबंध करते हैं</h1>

बच्चों (बच्चों की आयु परिभाषित करते समय विभिन्न देशों या क्षेत्रों की विधियों में उनकी अपनी-अपनी सीमा होती है, बच्चों को हम प्रधानतः व्यवसाय की अवस्थिति वाले देश या क्षेत्र की विधियों व विनियमों के आधार पर परिभाषित करेंगे) को उनके विधिक अभिभावकों की सहमति और मार्गदर्शन तथा सुसंगत विधियों व विनियमों की अनुज्ञा बिना हमारे उत्पादों या सेवाओं के उपयोग की अनुमति नहीं है। सिद्धांततः हम बच्चों के व्यक्तिगत डेटा का सक्रिय रूप से संग्रह नहीं करते। किसी बच्चे की व्यक्तिगत जानकारी का संग्रह, उपयोग और प्रकटन हम बच्चे के अभिभावक की सुअभिव्यक्त अनुज्ञा और सहमति से ही, विधि में अनुज्ञात विस्तार तक ही तथा जब उस जानकारी का संग्रह करना परम आवश्यक हो, तब ही करेंगे। यदि किसी भी समय अभिभावक को अभिभावकता के अधीन बच्चे से संबंधित व्यक्तिगत जानकारी तक पहुँचने, उसे रूपांतरित या हटाने की जरूरत हो, तो कृपया इसमें वर्णित पद्धतियों से हमें संपर्क करें और हम यथासमय रीति से अनुक्रिया करेंगे। यदि आप पाते हैं कि किसी बच्चे की जानकारी उसके विधिक अभिभावक के जाने बिना ही हमारे पास चली आई है, तो हमसे संपर्क करने के लिए कृपया privacy@transsion.com पर ईमेल भेजें। सुसंगत जानकारी को हम यथासंभव शीघ्र हटाएंगे। यदि हम पाते हैं कि किसी बच्चे की व्यक्तिगत जानकारी का हमने सत्यापनीय अभिभावक की पूर्वसहमति के बिना ही संग्रह किया है, तो सुसंगत सामग्री को हटाने के कदम भी हम यथासंभव शीघ्र ही उठाएंगे।

<h1>VIII.तृतीय पक्ष सेवा प्रदाता और सेवाएँ</h1>

जब आप TECNO के उत्पादों या सेवाओं का उपयोग करेंगे, तो हो सकता है कि तृतीय पक्ष वेबसाइटों या हमसे इतर तृतीय पक्षों द्वारा प्रदत्त सामग्री और सेवाओं के लिंक आपको प्राप्त हों। आप स्वयं की विवेकबुद्धि के आधार पर यह चुन सकेंगे कि तृतीय पक्ष वेबसाइटों पर जाना है या नहीं तथा उत्पादों और सेवाओं को स्वीकार करना है या नहीं। किसी भी तृतीय पक्ष द्वारा प्रदत्त उत्पादों और सेवाओं पर हमारी निजता नीति लागू नहीं होती। चूँकि हम तृतीय पक्ष को पर्याप्त रूप से नियंत्रित करने में समर्थ नहीं हैं, अतः तृतीय पक्ष द्वारा आपकी व्यक्तिगत जानकारी के संग्रह और संसाधन के लिए हम उत्तरदायी नहीं हो सकते। अतएव, जब आप तृतीय पक्ष को कोई भी जानकारी प्रस्तुत करते हैं, तो कृपया तृतीय पक्ष की निजता नीति को ध्यानपूर्वक समझ लें तथा अपनी व्यक्तिगत जानकारी के संरक्षण को लेकर जागरूक बनें।

<h1>IX.नीति की अनुपूर्ति और अद्यतन</h1>

यह नीति मुख्यतः यह समझाती है कि जब आप TECNO के उत्पादों या सेवाओं का उपयोग करते हैं, तो हम आपकी व्यक्तिगत जानकारी का किस प्रकार संग्रह, संसाधन, भंडारण और संचरण करते हैं। हालाँकि इस बात पर जोर देना एवं पुनः कहना आवश्यक है कि हमारे उत्पादों व सेवाओं की विशाल संख्या के कारण, इस नीति में वर्णित जानकारी संग्रह की पद्धतियाँ, संग्रह के प्रकार, उपयोग व संसाधन पद्धतियाँ तथा प्रकटन संभवतः इसमें पूर्णतः सूचीबद्ध न हों। विनिर्दिष्ट उत्पाद या सेवा के लिए हो सकता है कि हम आपको निजता नीति या सूचना के माध्यम से अथवा अन्य साधनों के द्वारा सूचित करें।
<br /><br />
जैसे-जैसे हमारे व्यवसाय का विकास होगा और हमारे द्वारा प्रदत्त उत्पादों या सेवाओं में बदलाव होगा, वैसे-वैसे इस नीति को समय-समय पर अद्यतित या रूपांतरित करने का अधिकार हमारे पास आरक्षित है। यदि यह नीति रूपांतरित होगी, तो हम TECNO की आधिकारिक वेबसाइट https://www.tecno-mobile.com या मोबाइल युक्तियों के माध्यम से आपको नवीनतम नीति की अधिसूचना देंगे। इस निजता नीति के अद्यतनों से विज्ञ रहने के लिए कृपया हमारी आधिकारिक वेबसाइट और मोबाइल युक्ति अधिसूचनाओं पर तुरंत ध्यान दें। यद्यपि इस निजता नीति में आपकी सुअभिव्यक्त सहमति के बिना ही समायोजन किया जा सकेगा, तो भी इस निजता नीति के अनुसरण में प्राप्त आपके अधिकारों को हम निर्बल नहीं करेंगे।
<br /><br />
इसमें वर्णित ट्रांशियन उत्पादों या सेवाओं की सामग्री में आपके द्वारा प्रयुक्त उत्पाद के प्रकार, प्रणाली संस्करण अथवा स्थानीय विधियों व विनियमों की अपेक्षाओं के अनुसार भिन्नता हो सकेगी।

<h1>X.हमसे संपर्क करने की पद्धति</h1>

हमारी निजता नीति या व्यक्तिगत जानकारी संरक्षण संबंधी पद्धतियों को लेकर यदि आपका कोई प्रश्न या चिंता हो, तो कृपया निम्नांकित तरीके से हमसे संपर्क करें:
<br /><br />
ईमेल: privacy@transsion.com (टिप्पणी: इस मेलबॉक्स का उपयोग केवल हमारी निजता नीति या व्यक्तिगत जानकारी के हमारे संरक्षण से संबंधित संदेश प्राप्त करने के लिए ही किया जाता है)
<br /><br />
पता: 17वाँ तल, देसे भवन, सं.9789 शेन नान मार्ग, हाई-टेक पार्क, नानशान जनपद, शेनझेन, चीन