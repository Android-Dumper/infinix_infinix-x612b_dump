<empty/>Оновлено: 30 червня 2020 р.
<br /><br />
<empty/>Дата набрання чинності: 30 червня 2020 р.
<br /><br />
<br /><br />



Компанія TECNO MOBILE LIMITED та її філії в різних країнах (надалі — "TECNO" або "ми") поважають ваше право на недоторканність особистого життя і зроблять усе можливе для захисту ваших особистих даних. Надаючи вам продукти чи послуги, ми можемо збирати та використовувати ваші особисті дані на підставі вашої згоди чи відповідно до відповідних положень чинного законодавства та нормативних актів. Ця Політика конфіденційності (надалі — "Політика") призначена для того, щоб допомогти вам зрозуміти, як ми збираємо, використовуємо, зберігаємо, передаємо та обмінюємося вашими особистими даними, які ви надаєте нам під час використання продуктів чи послуг TECNO, свої права щодо наданих нам особистих даних, та як саме ми захищаємо ваші права. Ця Політика поширюється на продукти та послуги TECNO, які відображають або надають посилання на цю Політику. Через велику кількість продуктів та послуг TECNO ця Політика може не охоплювати всіх варіантів збору та використання особистих даних. Ми можемо доповнювати її політиками конфіденційності для певних товарів чи послуг або спеціальними сповіщеннями, що надаються під час збору даних. Наприклад, залежно від типу продуктів чи послуг TECNO, якими ви користуєтесь, а також країни, де ви знаходитесь, відповідні товари чи послуги можуть по-різному збирати та використовувати ваші особисті дані. Якщо для певного продукту або послуги TECNO є окрема політика конфіденційності, у першу чергу використовуватиметься ця окрема політика конфіденційності, а її зміст матиме переважну силу. Будь-яка частина, на яку не поширюється дія окремої політики конфіденційності для певного продукту чи послуги TECNO, підпадає під дію цієї Політики конфіденційності.
<br />
<empty/>Перш ніж користуватися нашими продуктами чи послугами та надавати нам свої особисті дані або дозволяти нам їх збирати, уважно ознайомтеся з цією Політикою, щоб зрозуміти наші правила щодо ваших особистих даних, та регулярно переглядайте її, щоб дізнатися про оновлення цієї Політики. Якщо у вас є запитання, повідомте нас про це.

<h1>I.Як ми збираємо й використовуємо ваші особисті дані</h1>

"Особисті дані" — це всі дані, які можуть прямо чи опосередковано стосуватися фізичної особи чи ідентифікувати її шляхом посилання на відомості, які визначають фізичну особу, на її ознаки, характерні риси чи інші ідентифікаційні дані, або шляхом поєднання таких ідентифікаційних даних. Можливо, під час використання продуктів чи послуг TECNO вам потрібно буде надати особисті дані. Ви не зобов’язані надавати TECNO свої особисті дані. Але в деяких випадках, якщо ви цього не зробите, ми не зможемо надавати вам супутні товари чи послуги, а також не зможемо відповісти на ваші запити або вирішити проблеми, які у вас виникли. Ми будемо збирати та використовувати ваші особисті дані лише для цілей, зазначених в цій Політиці. Нижче наведено кілька прикладів особистих даних, які ми збираємо щодо вас. 

<h2>1. Особисті дані, які ми збираємо</h2>

<h2>1.1 Відомості, які ви надаєте нам безпосередньо</h2>

Для того щоб під час використання наших продуктів та послуг ви могли скористатися їхніми функціональними можливостями, ми можемо запитати у вас потрібну нам інформацію, приклади якої наведено нижче.
<br /><br />
(1)Відомості облікового запису. Під час реєстрації для доступу до продуктів або послуг TECNO, наприклад, під час створення облікового запису для доступу до програми, участі у роботі форуму тощо, відповідно до призначення продуктів чи послуг, вам, можливо, потрібно буде надати такі дані: номер телефону, ім’я, псевдонім, аватар, дату народження, громадянство, вік, місто, де ви перебуваєте і т. ін. Якщо вам потрібно налаштувати більш зручний та швидкий вхід до відповідної системи, наприклад, шляхом розпізнавання обличчя або розблокування відбитком пальця, вам, можливо, знадобиться надати відповідні біометричні дані обличчя або відбитків пальців.
<br /><br />
(2)Відомості для замовлення. Коли ви купуєте наші продукти чи послуги в Інтернеті або звичайним способом, щоб забезпечити своєчасне та належне надання товарів чи послуг, ми можемо попросити вас вказати такі дані, як ім'я та прізвище одержувача, номер телефону, поштовий індекс та адреса.
<br /><br />
(3)Відомості для післяпродажного обслуговування. Коли ви звертаєтесь до нас, щоб отримати необхідне післяпродажне обслуговування, або вирішити проблеми, які виникли у вас під час використання товарів чи послуг, вам, можливо, доведеться заповнити гарантійний талон (звичайний чи електронний) або форму звіту про проблему, де потрібно буде надати такі дані, як ваше ім'я та прізвище, номер телефону, відомості про пристрій, адреса місця проживання, опис проблеми.
<br /><br />
(4)Інші відомості, які ви нам надаєте. Наприклад, коли ви берете участь у наших заходах, таких як лотереї, розіграші призів та дослідження пробних продуктів, вам, можливо, доведеться надати свій псевдонім, аватар, ім’я та прізвище, номер телефону та іншу інформацію, необхідну для певного заходу.

<h2>1.2 Відомості, які ми отримуємо під час використання наших продуктів чи послуг</h2>

Під час використання вами продуктів чи послуг TECNO ми з вашого дозволу чи згоди збираємо інформацію, необхідну для надання вам продуктів чи послуг. Нижче наведено перелік таких даних.
<br /><br />
(1)Відомості про пристрій. Зважаючи на те, що певні послуги призначені для певного типу пристроїв, під час активації продукту чи послуги та використання пристрою ми можемо збирати інформацію щодо пристрою, таку як назва і модель пристрою, настройки регіону та мови, ідентифікаційний код пристрою, дані про обладнання та стан пристрою, відомості про звички користувача, IP-адреса, Mac- адреса, версія операційної системи, мережа мобільного зв’язку, версія операційної системи Android, обладнання мережевого оператора тощо.
<br /><br />
(2)Відомості журналів. Коли ви використовуєте наші продукти чи послуги, ми можемо збирати певну інформацію та зберігати її у файлах журналів. Наприклад, час доступу до послуги, частота доступу, тривалість використання, тимчасові хронологічні повідомлення, стандартні системні журнали, дані про події (помилки, збої, перезавантаження, оновлення) тощо.
<br /><br />
(3)Відомості про місцеположення. Коли вам потрібно скористатися певними послугами на основі місцеположення, такими як використання навігаційного програмного забезпечення, перегляд погоди в географічному пункті, визначення місцезнаходження вашого телефона, передавання даних про своє географічне місцеперебування іншим тощо, ми з вашої згоди можемо збирати та обробляти приблизні або точні дані про фактичне місцезнаходження обладнання, яке ви використовуєте. Зокрема це такі відомості: дані про широту та довготу, код країни чи регіону, код міста, ідентифікатор населеного пункту, маршрут навігації, ідентифікатор оператора тощо. Безумовно, якщо ви не надасте згоди або для дотримання вимог законодавства відповідної країни чи регіону, ми не будемо збирати інформацію для визначення вашого місця знаходження. Ви маєте право вимкнути дозволи служби визначення місцеположення для пов'язаних програм безпосередньо на своєму мобільному пристрої.
<br /><br />
(4)Відомості про файли cookie. На наших вебсайтах, в інтерактивних програмах, продуктах та рекламних оголошеннях TECNO для збору та зберігання ваших особистих даних можуть використовувати такі технології, як файли cookie, піксельні теги та вебмаяки.
<br /><br />
(5)Інші особисті дані. Товари та послуги різного типу можуть отримувати різні типи даних про вас. Наприклад, спортивні товари, такі як фітнес-браслети та спортивні годинники, можуть отримувати такі дані, як пульс, кількість кроків та місцезнаходження. Через велику кількість продуктів та послуг, які ми надаємо, ми не можемо вказати всі варіанти використання ваших особистих даних. Стосовно особистих даних, які не передбачені цією Політикою конфіденційності, відповідний продукт чи послуга повідомить вас про те, які ваші особисті дані можуть збиратися, за допомогою окремої політики конфіденційності для цього продукту чи послуги або за допомогою сповіщення чи в інший спосіб, і отримає вашу згоду перед початком збору цих даних.

<h2>1.3 Відомості, отримані від третіх осіб</h2>

Якщо дозволено законодавством, ми можемо отримувати ваші особисті дані із загальнодоступних джерел або від інших третіх осіб. Наприклад, коли ви користуєтесь службами сторонніх соціальних мереж або попередньо інстальованими програмами сторонніх розробників, ми також можемо отримувати ваші особисті дані від цих служб або програм. Крім того, ми надамо вам пояснення під час збору даних та отримаємо вашу згоду.
<br /><br />
Компанія TECNO може використовувати також інші методи для збору іншої інформації про вас, ваш пристрій або використання послуг. Ми надамо вам відповідні пояснення під час збору даних та отримаємо вашу згоду.

<h2>1.4 Збір та використання неособистих даних</h2>

Неособисті дані — це дані, якими неможливо скористатися для визначення фізичної особи, такі як відвідування вебсайтів, завантаження програм, продаж продуктів та різноманітні зведення статистичних даних. Мета збору таких даних — зрозуміти, як саме користувачі використовують наші продукти та послуги. Ми використовуємо ці дані як основу для постійного вдосконалення наших послуг з тим, щоб вони краще задовольняли потреби користувачів. Оскільки дані цього типу не є особистими, ми можемо збирати, використовувати, розкривати та передавати неособисті дані на свій розсуд, наскільки це дозволено законодавством. Якщо дані цього типу поєднані з особистими даними, вони вважатимуться особистими даними. Ми будемо обробляти такі дані відповідно до вимог застосовних законів та нормативних актів щодо захисту особистих даних. 
<br /><br />
Слід ще раз підкреслити та зазначити, що через велику кількість наших продуктів та послуг вказаний тут перелік особистих даних, які збирає TECNO, та описані варіанти їх використання, не можуть охопити всі наші бізнес-сценарії. Відомості, які не ввійшли до цієї Політики, ми включимо до політик конфіденційності для певних продуктів чи послуг, або надамо у вигляді сповіщення, або повідомимо в інший спосіб під час збору даних у конкретних бізнес-сценаріях.

<h2>2. Для чого ми використовуємо особисті дані</h2>

Ми можемо з вашої згоди обробляти ваші особисті дані для цілей, описаних у цій Політиці конфіденційності, коли нам потрібно виконати свої зобов’язання перед вами відповідно до угоди про використання та (або) угоди про надання послуг, або коли ми вважаємо, що це необхідно для захисту наших законних інтересів чи інтересів третіх осіб. Крім того, ми можемо обробляти ваші особисті дані для дотримання чи виконання відповідних юридичних зобов’язань. Використовуючи ваші особисті дані, ми суворо дотримуватимемося змісту цієї Політики конфіденційності та її оновлень.
<br /><br />
2.1 	Для надання вам послуг з реєстрації та керування обліковим записом. Ми використовуватимемо основну інформацію, яку ви вказали під час реєстрації, щоб надати вам відповідні послуги з реєстрації, а в подальшому — послуги з керування обліковим записом.
<br /><br />
2.2 	Для забезпечення підтримки клієнтів та надання супутніх послуг під час придбання та післяпродажного обслуговування. Наприклад, надані вами дані можуть знадобитися для надання вам наших послуг з доставки, гарантійного обслуговування або технічної підтримки, а також під час обробки відгуків зі звітами про помилки для швидкого пошуку та усунення наявних неполадок тощо.
<br /><br />
2.3 	Для надання вам інформаційних послуг відповідно до ваших потреб чи інтересів. Наприклад, ми або третя особа можемо використовувати дані про ваше місцеположення, щоб надавати вам прогноз погоди, інформацію про географічне положення та інші відповідні інформаційні послуги. Ми можемо використовувати ваші особисті дані, аналізувати ваші звички використання й особливості поведінки і за вашою згодою надавати вам сповіщення або послуги з надання вмісту.
<br /><br />
2.4 	Для того щоб постійно надавати вам якісні продукти та послуги, ми можемо запросити вас взяти участь у наших програмах щодо вдосконалення продукту та взаємодії з користувачами або в інтерактивних заходах. Коли ви приєднаєтесь до наших програм чи заходів, ми можемо збирати необхідні особисті дані, такі як номери мобільних телефонів (головним чином використовуються для досліджень та під час повторних відвідувань), інформація про пристрої, дані про поведінку під час роботи, дані про місцезнаходження та журнал для статистичного аналізу, щоб постійно вдосконалювати та оптимізувати продукти та забезпечувати кращі умови роботи користувачів.
<br /><br />
2.5 	Для комерційної рекламної діяльності. Якщо ви берете участь в лотереї, конкурсі чи подібній акції, ми можемо використовувати надані вами дані для керування цими програмами.
<br /><br />
2.6 	Ми можемо проводити макроопитування клієнтів для аналізу частки ринку. Ми можемо збирати таку інформацію, як відвідування веб-сайтів, завантаження програм та продаж товарів, щоб проаналізувати частку ринку та надати довідкову інформацію для розвитку бізнесу.
<br /><br />
2.7 	Інші цілі за вашою згодою. Якщо нам знадобиться використати ваші особисті дані для інших цілей, які не вказані в цій Політиці, ми заздалегідь отримаємо вашу згоду за допомогою політики конфіденційності або сповіщення щодо певного продукту чи послуги або в інший доступний вам спосіб. 

<h1>II.Як ми використовуємо файли cookie та подібні технології</h1>

Файли cookie — це невеликі файли, які передаються нашими вебсайтами, програмами чи послугами та зберігаються на вашому пристрої. Ми використовуємо файли cookie та інші подібні технології, щоб відрізнити вас від інших користувачів наших вебсайтів. Наші вебсайти, онлайн-сервіси, інтерактивні програми, електронна пошта та інші інформаційні служби можуть використовувати файли cookie та інші подібні технології, такі як піксельні теги та вебмаяки. Як правило, ми використовуємо дані, які збираються за допомогою файлів cookie та подібних технологій, як неособисті. Проте, якщо за законами певних країн IP-адреси або подібні ідентифікатори вважаються особистими даними, ми будемо виконувати закони цих країн.
<br /><br />
Ми й наші партнери використовуємо файли cookie та подібні технології відстеження, щоб краще зрозуміти, як використовується програмне забезпечення на мобільному пристрої, як часто ви користуєтеся програмою та які події відбуваються в програмі, отримати дані про загальну тривалість використання і дані про продуктивність, а також дізнатися, звідки було завантажено програму. Ми й наші партнери використовуємо файли cookie та подібні технології відстеження для аналізу тенденцій, керування вебсайтом, відстеження поведінки користувачів на вебсайті та збору демографічних даних для нашої бази користувачів в цілому. Наприклад, ми можемо співпрацювати з третіми особами для показу реклами на наших вебсайтах або для керування нашою рекламою на інших вебсайтах. Наші сторонні партнери можуть використовувати файли cookie або подібні технології відстеження для розміщення реклами на основі вашої історії переглядів в Інтернеті та інтересів. Якщо ви хочете відмовитися від реклами на основі інтересів, ви можете налаштувати параметр "очищення/вимкнення файлів cookie" для керування файлами cookie та їхніми налаштуваннями. Якщо у вашому браузері ввімкнено параметр "Не відстежувати", всі наші вебсайти будуть враховувати ваші налаштування.
<br /><br />
Ви можете видалити всі файли cookie, що зберігаються на вебсайтах і в програмах, але якщо ви це зробите, вам доведеться щоразу змінювати налаштування під час відвідування наших вебсайтів або виклику програми. Більшість браузерів мають функцію блокування файлів cookie. Якщо ви хочете керувати файлами cookie за допомогою браузера, ви можете переглянути довідку розробника браузера або знайти потрібну інформацію в Інтернеті. Зверніть увагу, що коли файли cookie заблоковано, деякі функції вебсайту можуть працювати не так, як слід, або навіть зовсім не діяти.



<h1>III.Як ми зберігаємо та захищаємо ваші особисті дані</h1>

Особисті дані, зібрані з вашої згоди, зберігатимуться згідно із законами та нормативними актами щодо захисту особистих даних відповідних країн. Крім того, ми можемо зберігати зібрані особисті дані в країнах чи регіонах за межами країни, де знаходиться компанія, якщо це не заборонено місцевими законами і нормативними актами.
<br /><br />
Незалежно від того, де ми зберігатимемо особисті дані — в країні, де знаходиться компанія, або в інших країнах чи регіонах, якщо це не порушує закони та нормативні акти, ми зберігатимемо їх згідно із відповідними законами та нормативними актами щодо зберігання даних. Водночас ми зважатимемо на властивості особистих даних, обсяг та мету їх обробки, ризики, пов'язані з обробкою, серйозність наслідків в разі пошкодження даних тощо, та вживатимемо необхідних заходів безпеки. Наприклад, під час зберігання зібраних особистих даних ми використовуватимемо методи шифрування та видалення ідентифікаційної інформації. Крім того, ми зберігатимемо дані протягом найкоротшого строку, визначеного законом. У випадках, не визначених законом, ми зберігатимемо дані протягом найкоротшого строку, необхідного для роботи. Дані, які зберігаються довше визначеного строку, і дані, які ви просите видалити, ми будемо видаляти або вживати інших відповідних заходів, які не порушують застосовних законів та нормативних актів. Крім того, ми будемо вживати інших заходів, необхідних для захисту ваших особистих даних та запобігання їх неналежному використанню, несанкціонованому доступу до них, а також несанкціонованим змінам, розкриттю, знищенню тощо.
<br /><br />
Проте, слід нагадати, що якими б досконалими не були наші заходи, вони не гарантують повного уникнення випадків порушення безпеки збережених даних. У разі порушення безпеки ми повідомимо про це відповідним регуляторним органам, як цього вимагають застосовні закони та нормативні акти, а також повідомимо їм такі відомості, як тип особистих даних, з якими пов'язано порушення, кількість суб'єктів даних, можливі наслідки порушення та заходи для виправлення ситуації, які ми маємо намір вжити відповідно до вимог регуляторних органів. Ми вживемо усіх можливих заходів для усунення чи зменшення шкоди та наслідків витоку даних. Коли це дозволено або вимагається законами та нормативними актами, ми своєчасно проінформуємо вас про можливі наслідки або значну шкоду для вас, для того щоб ви могли негайно вжити належних заходів для максимально можливого захисту своїх прав.
<br /><br />
Не існує абсолютно безпечних вебсайтів, передач через Інтернет, комп'ютерних систем і безпроводових з'єднань. Незважаючи на вжиті нами необхідні захисні заходи, користувачі повинні більше дізнаватися про ризики конфіденційності. Наприклад, коли ви переходите з наших служб на сторонні вебсайти, посилання, продукти чи служби, задля безпеки будь-яких даних, зібраних цими вебсайтами, посиланнями, продуктами чи службами, уважно ознайомтеся з умовами і положеннями цих третіх осіб. Ми не несемо юридичної відповідальності за проблеми безпеки даних, спричинені такими третіми особами. Якщо ви виявите, що певний вміст, реклама або функції на наших вебсайтах, в продуктах або послугах можуть бути надані третьою стороною і загрожувати вашій конфіденційності й безпеці, негайно зв'яжіться з нами, і ми розглянемо ваш запит в пріоритетному порядку згідно із законами й нормативними актами.

<h1>IV.Як ми спільно використовуємо, передаємо та розкриваємо вашу особисту інформацію та дані</h1>

Під час спільного використання, передавання та розкриття ваших особистих даних ми дотримуємося принципів і вимог мінімізації, необхідності і законності. За звичайних обставин ми не надаємо спільного доступу, не передаємо та не розкриваємо вашу особисті данні стороннім особам. Проте, наскільки це дозволено чинними законами та нормативними актами, ми можемо надавати спільний доступ, передавати та розкривати ваші особисті дані в зазначених нижче ситуаціях.
<br /><br />
Для надання вам своєчасних послуг ми можемо дозволяти спільний доступ до ваших особистих даних дочірнім компаніям TECNO. Ми будемо надавати спільний доступ до ваших даних дочірнім компаніях TECNO для законних і явних цілей і лише до тих даних, які необхідні для надання послуг і пов'язані з цілями, зазначеними в цій Політиці конфіденційності. Якщо така ціль не включена до цієї Політики, ми повідомимо її у відповідній політиці конфіденційності або в сповіщенні для певного продукту чи послуги.
<br /><br />
Ми можемо надавати спільний доступ до необхідних особистих даних уповноваженим стороннім партнерами (зокрема постачальникам логістичних послуг, постачальникам послуг зберігання даних, постачальникам післяпродажного обслуговування, постачальникам послуг маркетингу тощо) для виконання певних функцій або для надання вам кращого обслуговування та забезпечення кращих умов роботи користувачів. Наприклад, коли ви купуєте продукти TECNO, у компанії TECNO може виникнути потреба передати ваші відповідні особисті дані постачальнику логістичних послуг для організації доставки; під час надання вам післяпродажного обслуговування нам може знадобитися передати ваші відповідні особисті дані постачальнику післяпродажного обслуговування, щоб запропонувати вам кращі послуги та підтримку. Надаючи спільний доступ, ми дотримуємося принципів мінімізації, необхідності та законності. Перш ніж надати спільний доступ до даних, ми укладемо суворі угоди про конфіденційність з уповноваженими партнерами та вимагатимемо від них вживати відповідних заходів щодо конфіденційності та безпеки під час обробки особистих даних відповідно до цієї Політики та чинного законодавства у вашій юрисдикції.
<br /><br />
Ми також можемо передавати ваші неособисті дані третіми особам для надання послуг оцінювання, аналізу чи інших бізнес-послуг. Наприклад, ми можемо використовувати зведені дані, щоб допомогти партнерам (наприклад, постачальникам рекламних послуг) зрозуміти ефективність й тенденції використання їхніх послуг та отримати зворотній зв'язок.
<br /><br />
У разі злиття, продажу, ліквідації внаслідок банкрутства, передачі активів та інших відповідних дій, якщо вони пов'язані з передаванням особистих даних, ми вимагатимемо від нової компанії чи організації, яка отримає ваші особисті дані, і надалі дотримуватись положень цієї Політики конфіденційності шляхом укладання Угоди або іншими відповідними засобами, і ми вимагатимемо від такого суб'єкта вживати заходів щодо конфіденційності та безпеки, які відповідатимуть вимогам цієї Політики щодо обробки особистих даних.
<br /><br />
Ми публічно розкриватимемо ваші особисті дані лише за таких обставин: з вашої явної згоди або для забезпечення чи сприяння виконанню вимог закону про обов'язкове розкриття інформації.

<h1>V.Як ваша особиста інформація передається в інші країни</h1>

Наша компанія працює в усьому світі, і ми маємо ресурси або сервери в різних країнах та регіонах світу для підтримки наших продуктів і послуг. Для надання вам кращого обслуговування, ми в межах, дозволених чинними законами та нормативними актами, та з вашої згоди, можемо передати ваші особисті дані в іншу країну чи регіон для зберігання чи обробки або надавати доступ до ваших даних з іншої країни чи регіону. Закони про захист конфіденційності цих країн або регіонів можуть відрізнятися. Під час здійснення відповідного транскордонного передавання та інших процедур обробки особистих даних ми будемо дотримуватися вимог законів країни чи регіону, де знаходяться особисті дані.

<h1>VI.Ваші права на свої особисті дані</h1>

Як суб'єкт даних, ви маєте низку прав на свої особисті дані, зокрема права на підтвердження, доступ, виправлення, видалення, відкликання згоди та подання скарг. Ми визнаємо й поважаємо ваші права. Ми також вживатимемо дієвих заходів для ефективного захисту ваших прав. Проте, зауважте й поставтеся з розумінням до того, що з міркувань безпеки перед обробкою вашого запиту нам може знадобитися підтвердження вашої особи. Зазвичай, ми не стягуємо плату за ваші законні й обґрунтовані запити, проте ми, де це можливо, стягуватимемо певну плату за повторні запити, кількість яких перевищує розумну межу. Ми можемо відхиляти запити, які необґрунтовано повторюються, вимагають значних технічних засобів (наприклад, розробки нових систем або істотної зміни існуючих методів роботи), створюють небезпеку для законних прав інших людей, є надміру нереалістичними або порушують обов'язкові норми, встановлені законом.
<br /><br />
<b>6.1 Право на підтвердження та доступ</b>. Ми інформуємо вас про те, як ми збираємо та обробляємо особисті дані, у цій Політиці конфіденційності або у політиках конфіденційності чи сповіщеннях для певних продуктів чи послуг. Ви маєте право підтвердити або відхилити таке збирання та обробку за допомогою прапорця або в інший спосіб. Проте, після відхилення деякі функції, які потребують вашого явного дозволу та згоди на використання, можуть стати недоступними. Ви можете безпосередньо отримати доступ до особистих даних, які ви нам надали, в інтерфейсі наших продуктів або послуг. Якщо ці дані недоступні, ви можете надіслати електронне повідомлення на адресу privacy@transsion.com. Ми вирішимо цю проблему відразу після отримання вашого електронного повідомлення. 
<br /><br />
<b>6.2 Право на виправлення та видалення</b>. Якщо ваші особисті змінилися, або ви виявили, що зібрані й оброблені нами ваші особисті дані неточні чи неповні, ви маєте право звернутися до нас із проханням виправити або доповнити їх. Деякі особисті дані ви можете самостійно виправити або змінити на сторінках відповідних функцій продукту чи послуги. Якщо мету збору ваших особистих даних досягнуто, або ці дані більше не потрібні, або ви виявите, що збір і обробка ваших особистих даних порушує положення законів і нормативних актів чи цю Політику конфіденційності, ви маєте право звернутися до нас із проханням видалити відповідні особисті дані. Що стосується особистих даних, для яких ми не надали вам канали для виправлення чи видалення, ви можете надіслати запит на їх виправлення або видалення на адресу privacy@transsion.com. 
<br /><br />
<b>6.3 Право на відкликання згоди</b>. Нашим різноманітним продуктам та послугам для виконання своїх функцій заздалегідь потрібно отримати від вас необхідні особисті дані. Це описано в розділі "Як ми збираємо й використовуємо ваші особисті дані" цієї Політиці конфіденційності. Ви можете відкликати свою згоду, яку раніше надали нам з певною метою, шляхом видалення даних, вимкнення функцій пристрою та запиту на відкликання згоди, зокрема згоди на збір, використання та (або) розкриття ваших особистих даних, якими ми керуємо чи контролюємо. Якщо спосіб запиту про відкликання згоди чітко визначений в політиці конфіденційності або у сповіщенні для певного продукту чи послуги, слід скористатися саме цим способом. Якщо спосіб не вказано, ви можете надіслати відповідний запит на адресу privacy@transsion.com.  
<br /><br />
<b>6.4 Право на скаргу</b>. Ви маєте право подати скаргу, надіславши нам електронне повідомлення на адресу privacy@transsion.com. Ми відповімо негайно після отримання вашої скарги. Якщо наша відповідь вас не задовольнить, зокрема якщо наша обробка особистої інформації шкодить вашим законним правам та інтересам, ви можете подати свою скаргу чи повідомлення до місцевого державного відділу захисту особистих даних або подати позов до правоможного суду. 

<h1>VII.Як ми обробляємо особисті дані дітей</h1>

Дітям (законами різних країн чи регіонів встановлено різні вікові межі для визначення дитини; ми визначатимемо дітей, головним чином, на основі законів та правових актів країни чи регіону, де знаходиться компанія) заборонено використовувати наші продукти або послуги. Вони можуть їх використовувати лише за згодою та під керівництвом своїх законних опікунів, якщо це дозволено відповідними законами та нормативними актами. Ми будемо збирати, використовувати і розкривати особисті дані дитини з явного дозволу і згоди опікуна дитини в межах, дозволених законом, і коли збір цих даних є абсолютно необхідним. Завжди, коли опікуну знадобиться отримати доступ, змінити або видалити особисті дані, що стосуються опікуваної дитини, він може зв’язатися з нами описаними тут способами і ми своєчасно відповімо. Якщо ви виявите, що інформацію про дитину було передано нам без відома законного опікуна, надішліть нам електронне повідомлення на адресу privacy@transsion.com.Ми видалимо відповідну інформацію якнайшвидше. Якщо ми виявимо, що особисті дані дитини було зібрано нами без попередньої згоди опікуна, і цьому є підтвердження, ми також вживемо заходів для того, щоб якнайшвидше видалити відповідний вміст.

<h1>VIII.Сторонні постачальники послуг та їхні послуги</h1>

Під час використання продуктів або послуг TECNO ви можете отримувати посилання на сторонні вебсайти або вміст і послуги, що надаються не нами, а сторонніми постачальниками. Ви можете самостійно вирішувати, чи варто відвідувати сторонні вебсайти або приймати сторонні продукти та послуги. Наша Політика конфіденційності не поширюється на продукти та послуги, що надаються сторонніми постачальниками. Оскільки ми не маємо реальних можливостей контролювати третіх осіб, ми не несемо відповідальності за збір та обробку ваших особистих даних третіми особами. Тому, надаючи будь-яку інформацію третій особі, уважно ознайомтеся з політикою конфіденційності цієї третьої особи, щоб бути обізнаними щодо захисту своїх особистих даних.

<h1>IX.Доповнення та оновлення Політики</h1>

Ця Політика, головним чином, пояснює, як ми збираємо, обробляємо, зберігаємо та передаємо ваші особисті дані під час використання продуктів або послуг TECNO. Проте, слід ще раз підкреслити та зазначити, що через велику кількість наших продуктів та послуг в цій Політиці неможливо дати повний перелік способів збору даних, варіантів збору, способів використання, обробки та розкриття інформації. Ми можемо інформувати вас за допомогою політики конфіденційності або сповіщення для певного продукту чи послуги або в інший спосіб.
<br /><br />
Оскільки наша компанія розвивається, і продукти та послуги, які ми надаємо, змінюються, ми залишаємо за собою право час від часу оновлювати чи змінювати цю Політику. У разі внесення змін в цю Політику ми повідомимо вас про останню версію Політики через офіційний веб-сайт компанії TECNO https://www.tecno-mobile.com або через мобільні пристрої. Одразу знайомтеся з інформацією на нашому офіційному вебсайту та повідомленнями, які надходять на мобільні пристрої, щоб бути в курсі оновлень цієї Політики конфіденційності. Незважаючи на те, що ця Політика конфіденційності може бути змінена, без вашої прямої згоди ми не будемо зменшувати ваші права, визначені в цій Політики конфіденційності.
<br /><br />
Характеристики продуктів та послуг TRANSSION, описані в цьому документі, можуть відрізнятися залежно від типу продукту, який ви використовуєте, версії системи або вимог місцевих законів та нормативних актів.

<h1>X.Способи зв'язку з нами</h1>

Якщо у вас є виникли питання чи сумніви щодо нашої Політики конфіденційності або методів захисту особистих даних, ви можете звернутися до нас такими способами:
<br /><br />
Електронна пошта: privacy@transsion.com (примітка: ця поштова скринька призначена лише для повідомлень щодо нашої Політики конфіденційності чи захисту особистих даних).
<br /><br />
Адреса: 17th Floor, Desay Building, 9789 Shen Nan Road, Hi-Tech Park, Nanshan District, Shenzhen, China (Китай)