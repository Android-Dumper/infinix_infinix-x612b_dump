<empty/>အပ်ဒိတ်လုပ်သော ရက်စွဲ- 2020 ခုနှစ်၊ ဇွန်လ 30 ရက်
<br /><br />
<empty/>စတင်သက်ရောက်သည့် ရက်စွဲ- ဇွန်လ 30 ရက်၊ 2020
<br /><br />
<br /><br />



TECNO MOBILE LIMITED နှင့် ၎င်း၏ ကမ္ဘာအနှံ့ရှိ အဖွဲ့ဝင် ကုမ္ပဏီများ (ဤနေရာ၏ နောက်ပိုင်းတွင် "TECNO" သို့မဟုတ် "ကျွန်ုပ်တို့" ဟု ညွှန်းဆိုထားသည်) သည် သင်၏ ကိုယ်ရေးလုံခြုံမှု မူဝါဒကို အပြည့်အဝ လေးစားလိုက်နာပြီး သင်၏ ကိုယ်ရေးအချက်အလက် လုံခြုံရေးကို ကာကွယ်ရန် အစွမ်းကုန် လုပ်ကိုင်သွားပါမည်။ သင့်အား ထုတ်ကုန်များ သို့မဟုတ် ဝန်ဆောင်မှုများ ပေးအပ်သည့် လုပ်ငန်းစဉ်တွင် သင်၏ သဘောတူညီချက်ကို အခြေခံ၍ သို့မဟုတ် သက်ဆိုင်ရာ ဥပဒေများနှင့် စည်းမျဉ်းများ၏ ဆက်စပ်သော ပြဋ္ဌာန်းချက်များနှင့်အညီ သင်၏ ကိုယ်ရေးအချက်အလက်များကို ကျွန်ုပ်တို့ စုဆောင်းအသုံးပြုနိုင်ပါသည်။ ဤကိုယ်ရေးလုံခြုံမှု မူဝါဒ (ဤနေရာ၏ နောက်ပိုင်းတွင် "မူဝါဒ" ဟု ညွှန်းဆိုထားသည်) သည် TECNO ထုတ်ကုန်များ သို့မဟုတ် ဝန်ဆောင်မှုများကို သင်အသုံးပြုနေချိန်တွင် ကျွန်ုပ်တို့ထံ သင်ပေးအပ်သည့် ကိုယ်ရေးအချက်အလက်များကို ကျွန်ုပ်တို့က မည်ကဲ့သို့ စုဆောင်း၊ အသုံးပြု၊ ထိန်းသိမ်း၊ မျှဝေပြီး ထုတ်လွှင့်ပုံ၊ ကျွန်ုပ်တို့ထံ ပေးအပ်သည့် ကိုယ်ရေးအချက်အလက်နှင့် ပတ်သက်၍ သင်၏လုပ်ပိုင်ခွင့်များနှင့် သင့်လုပ်ကိုင်ခွင့်များကို ကျွန်ုပ်တို့က မည်ကဲ့သို့ ကာကွယ်ပေးပုံတို့ကို သင်နားလည်စေရန်အတွက် အကူအညီဖြစ်စေရန် ရည်ရွယ်ပါသည်။ ဤမူဝါဒသည် ဤမူဝါဒတွင် ပြသနေသည့် လင့်ခ်များ သို့မဟုတ် ဖော်ပြသည့် TECNO ထုတ်ကုန်များနှင့် ဝန်ဆောင်မှုများနှင့် သက်ဆိုင်ပါသည်။ TECNO ၏ ထုတ်ကုန်များနှင့် ဝန်ဆောင်မှုများစွာကို ထည့်စဉ်းစားခြင်းနှင့်ပတ်သက်၍ ဤမူဝါဒတွင် ကိုယ်ရေးအချက်အလက် စုဆောင်းခြင်းနှင့် အသုံးပြုခြင်းဆိုင်ရာ အခြေအနေအားလုံး ထည့်သွင်းဖော်ပြမထားခြင်း ရှိနိုင်ပါသည်။ ၎င်းတို့အတွက် သီးခြား ထုတ်ကုန်များ သို့မဟုတ် ဝန်ဆောင်မှုများ၏ ကိုယ်ရေးလုံခြုံမှု မူဝါဒဖြင့် သို့မဟုတ် ဒေတာ စုဆောင်းမှုအတွင်း ပေးပို့သည့် အခြား အသိပေးချက်များကို အသုံးပြု၍ ကျွန်ုပ်တို့ ဖြည့်စွက်ဖော်ပြနိုင်ပါသည်။ ဥပမာ- သင်အသုံးပြုသည့် TECNO ထုတ်ကုန်များ သို့မဟုတ် ဝန်ဆောင်မှုများအပြင် သင်နေထိုင်သည့် နိုင်ငံအပေါ် မူတည်၍ သက်ဆိုင်ရာ ထုတ်ကုန်များ သို့မဟုတ် ဝန်ဆောင်မှုများ၏ သင်၏ ကိုယ်ရေးအချက်အလက် စုဆောင်းပုံနှင့် အသုံးပြုပုံတွင် ကွဲပြားမှု ရှိနိုင်ပါသည်။ TECNO ထုတ်ကုန် သို့မဟုတ် ဝန်ဆောင်မှုအချို့တွင် သီးခြား ကိုယ်ရေးလုံခြုံမှု မူဝါဒ ရှိပါက သီးခြား ကိုယ်ရေးလုံခြုံမှု မူဝါဒကို အရင်ဆုံး အသုံးပြုမည်ဖြစ်ပြီး သီးခြား ကိုယ်ရေးလုံခြုံမှု မူဝါဒပါ အကြောင်းအရာမှာ အဆုံးအဖြတ်ဖြစ်ပါမည်။ အချို့သော TECNO ထုတ်ကုန် သို့မဟုတ် ဝန်ဆောင်မှု၏ သီးခြား ကိုယ်ရေးလုံခြုံမှု မူဝါဒတွင် ဖော်ပြမထားသော အစိတ်အပိုင်းတစ်ခုခုမှာ ဤကိုယ်ရေးလုံခြုံမှု မူဝါဒပါ အကြောင်းအရာများအတိုင်း ဖြစ်ပါမည်။
<br />
<empty/>ကျွန်ုပ်တို့၏ ထုတ်ကုန်များ သို့မဟုတ် ဝန်ဆောင်မှုများကို အသုံးမပြုမီ ကျွန်ုပ်တို့ထံ သင်၏ ကိုယ်ရေးအချက်အလက် ပေးအပ်ခြင်း မပြုမီ သို့မဟုတ် ကျွန်ုပ်တို့အား သင်၏ ကိုယ်ရေးအချက်အလက်များကို စုဆောင်းခွင့်မပြုမီ သင်၏ ကိုယ်ရေးအချက်အလက်နှင့် စပ်လျဉ်း၍ ကျွန်ုပ်တို့၏ အလေ့အထများကို နားလည်စေရန် ဤမူဝါဒကို ဂရုတစိုက် ဖတ်ရှုပြီး ဤမူဝါဒ၏ ပြင်ဆင်ချက်များကို နားလည်စေရန် ၎င်းကို မကြာခဏ ဖတ်ပေးပါ။ မေးခွန်းတစ်စုံတစ်ရာ ရှိပါက ကျွန်ုပ်တို့ထံ အသိပေးပါ။

<h1>I. သင်၏ ကိုယ်ရေးအချက်အလက်များကို ကျွန်ုပ်တို့က စုဆောင်းပြီး အသုံးပြုပုံ</h1>

"ကိုယ်ရေးအချက်အလက်" သည် သာမန်လူတစ်ဦး၏ အထောက်အထား၊ ပင်ကိုအရည်အချင်းများ၊ ထူးခြားသောလက္ခဏာများ သို့မဟုတ် အခြား ကိုယ်ပိုင်လက္ခဏာများကို ကိုးကား၍ သို့မဟုတ် အဆိုပါ ကိုယ်ပိုင်လက္ခဏာများကို ပေါင်းစပ်၍ လူသားစင်စစ်တစ်ဦးကို တိုက်ရိုက် သို့မဟုတ် သွယ်ဝိုက်၍ ဖော်ပြ သို့မဟုတ် ဆက်စပ်နိုင်သည့် ဒေတာအားလုံးကို ရည်ညွှန်းပါသည်။ TECNO ထုတ်ကုန်များ သို့မဟုတ် ဝန်ဆောင်မှုများကို သင်က အသုံးပြုချိန်တွင် ကိုယ်ရေးအချက်အလက်များကို ပံ့ပိုးပေးရန် လိုအပ်နိုင်ပါသည်။ TECNO သို့ သင်၏ ကိုယ်ရေးအချက်အလက်များကို ပံ့ပိုးပေးရန် မလိုအပ်ပါ၊ သို့သော် အခြေအနေအချို့တွင် ယင်းသို့ မလုပ်ဆောင်ရန် သင်က ရွေးချယ်လျှင် ဆက်စပ် ထုတ်ကုန်များ သို့မဟုတ် ဝန်ဆောင်မှုများကို သင့်ထံ ပေးအပ်နိုင်မည် မဟုတ်သည့်အပြင် သင်တွေ့ကြုံရသည့် ပြဿနာများကို တုံ့ပြန်ဖြေကြားရန် သို့မဟုတ် ဖြေရှင်းပေးရန် ဆောင်ရွက်နိုင်မည် မဟုတ်ပါ။ ဤမူဝါဒတွင် ဖော်ပြထားသည့် ရည်ရွယ်ချက်များအတွက်သာ သင်၏ ကိုယ်ရေးအချက်အလက်များကို ကျွန်ုပ်တို့ စုဆောင်းပြီး အသုံးပြုပါမည်။ အောက်ပါတို့မှာ သင်နှင့် ပတ်သက်၍ ကျွန်ုပ်တို့ စုဆောင်းသည့် ကိုယ်ရေးအချက်အလက်နမူနာအချို့ ဖြစ်သည်- 

<h2>1. ကျွန်ုပ်တို့ စုဆောင်းသည့် ကိုယ်ရေးအချက်အလက်များ</h2>

<h2>1.1 ကျွန်ုပ်တို့ထံ သင်က တိုက်ရိုက်ပေးအပ်သည့် အချက်အလက်များ</h2>

ကျွန်ုပ်တို့၏ ထုတ်ကုန် လုပ်ဆောင်နိုင်မှုများနှင့် ဝန်ဆောင်မှုများကို သင်ရယူသုံးစွဲနိုင်စေရန် သင့်ထံ ထုတ်ကုန်များ သို့မဟုတ် ဝန်ဆောင်မှုများ ကျွန်ုပ်တို့က ပေးအပ်ချိန်တွင် လိုအပ်သော အချက်အလက်များ ပံ့ပိုးပေးပါရန် သင့်အား တောင်းဆိုနိုင်ပါသည်။ ဥပမာ-
<br /><br />
(1)အကောင့် အချက်အလက်များ။ APP အကောင့်တစ်ခု ဖန်တီးခြင်း၊ ဖိုရမ် လူမှုအသိုင်းအဝိုင်း တုံ့ပြန်ဆောင်ရွက်မှုများတွင် ပါဝင်ဆောင်ရွက်ခြင်း စသည်တို့ကဲ့သို့ TECNO ထုတ်ကုန်များ သို့မဟုတ် ဝန်ဆောင်မှုများအတွက် သင်က မှတ်ပုံတင်ချိန်တွင် မတူကွဲပြားသော ထုတ်ကုန်များ သို့မဟုတ် ဝန်ဆောင်မှုများ၏ လက်တွေ့အသုံးဝင်မှုများအပေါ် မူတည်၍ ဖုန်းနံပါတ်၊ အမည်၊ အမည်ပွား၊ ကိုယ်စားပုံ၊ မွေးနေ့၊ နိုင်ငံသား၊ အသက်၊ သင်နေထိုင်ရာ မြို့နှင့် အခြားအချက်အလက်များကို ပေးအပ်ရန် လိုအပ်နိုင်သည်။ အမြန် လော့ဂ်အင်ဝင်ရန် မျက်နှာဖြင့် အသိအမှတ်ပြုခြင်း သို့မဟုတ် လက်ဗွေဖြင့် သော့ဖွင့်ခြင်းကို အသုံးပြုခြင်း ကဲ့သို့သော သက်ဆိုင်သည့် စနစ်ကို ပို၍ လွယ်ကူအဆင်ပြေစွာ ဝင်ရောက်ရန် လိုအပ်သည့်အခါ သက်ဆိုင်သော မျက်နှာ သို့မဟုတ် လက်ဗွေရာ ဇီဝအချက်အလက်များကို ပေးအပ်ရန် လိုအပ်နိုင်ပါသည်။
<br /><br />
(2)အမှာစာ အချက်အလက်များ။ ကျွန်ုပ်တို့၏ ထုတ်ကုန်များ သို့မဟုတ် ဝန်ဆောင်မှုများကို အွန်လိုင်း သို့မဟုတ် အော့ဖ်လိုင်းဖြင့် သင်ဝယ်ယူချိန်တွင် ထုတ်ကုန်များ သို့မဟုတ် ဝန်ဆောင်မှုများကို သင့်ထံသို့ အချိန်မှန်ပြီး တိကျသော ပုံစံဖြင့် ပေးအပ်နိုင်ကြောင်း သေချာစေရန် လက်ခံသူ၏ အမည်၊ ဖုန်းနံပါတ်၊ စာပို့ကုဒ်နှင့် လိပ်စာကဲ့သို့ အချက်အလက်များကို ပေးအပ်ပါရန် သင့်အား ကျွန်ုပ်တို့က တောင်းဆိုနိုင်ပါသည်။
<br /><br />
(3)ရောင်းပြီးနောက်ပိုင်း အချက်အလက်။ သင့်အား ရောင်းပြီးနောက်ပိုင်း ဝန်ဆောင်မှု ပံ့ပိုးပေးစေလိုသောအခါ သို့မဟုတ် ထုတ်ကုန်များ သို့မဟုတ် ဝန်ဆောင်မှုများ အသုံးပြုရာတွင် သင်ကြုံတွေ့နေရသော ပြဿနာများကို ဖြေရှင်းပေးစေရန် မျှော်လင့်ပါက သင့်အမည်၊ ဖုန်းနံပါတ်၊ စက်အချက်အလက်များ၊ နေထိုင်ရာ လိပ်စာ၊ အာမခံကတ် / အီလက်ထရွန်နစ်ကတ် ဖြည့်ခြင်း သို့မဟုတ် ပြဿနာအပေါ် တုံ့ပြန်အကြံပြုချက်ပေးခြင်း ကဲ့သို့သော ဖြစ်နိုင်ခြေရှိသော ဖြစ်ရပ်များအလိုက် ပြဿနာဆိုင်ရာ ဖော်ပြချက်များကဲ့သို့သော အချက်အလက်များကို သင်က ပေးအပ်ရန် လိုအပ်နိုင်ပါသည်။
<br /><br />
(4)ကျွန်ုပ်တို့ထံ သင်ကပေးအပ်သည့် အခြားအချက်အလက်များ။ ဥပမာ- အောင်ဘာလေထီများ၊ ဉာဏ်စမ်းပဟေဠိနှင့် ပရိတ်သတ် အစမ်းသုတေသန ကဲ့သို့သော ကျွန်ုပ်တို့၏ လှုပ်ရှားမှုများတွင် သင်ပါဝင်သောအခါ သီးခြား ဖြစ်နိုင်ခြေရှိသော ဖြစ်ရပ်များ၏ လိုအပ်ချက်အလိုက် ကိုယ်ပိုင် အမည်ပွား၊ ကိုယ်စားပုံ၊ အမည်၊ ဖုန်းနံပါတ်နှင့် အခြားအချက်အလက်များကို သင်က ပံ့ပိုးပေးရန် လိုအပ်နိုင်ပါသည်။

<h2>1.2 ကျွန်ုပ်တို့၏ ထုတ်ကုန်များ သို့မဟုတ် ဝန်ဆောင်မှုများကို သင်အသုံးပြုနေစဉ် ကျွန်ုပ်တို့ ရရှိသည့် အချက်အလက်များ</h2>

TECNO ထုတ်ကုန်များ သို့မဟုတ် ဝန်ဆောင်မှုများကို သင်အသုံးပြုနေစဉ် သင်၏ ခွင့်ပြုချက် သို့မဟုတ် သဘောတူညီချက်နှင့်အတူ ထုတ်ကုန်များ သို့မဟုတ် ဝန်ဆောင်မှုများကို ပံ့ပိုးပေးရန် လိုအပ်သည့်အတိုင်း ဖော်ပြပါတို့ အပါအဝင် လိုအပ်သော အချက်အလက်များကို ကျွန်ုပ်တို့ စုဆောင်းပါမည်-
<br /><br />
(1)စက် အချက်အလက်များ။ အချို့သော ဝန်ဆောင်မှုများမှာ သီးသန့် စက်အမျိုးအစားအတွက် ဖြစ်မည်ကို ထည့်သွင်းစဉ်းစားရင်း လုပ်ငန်း သက်ဝင်အောင်လုပ်ခြင်းနှင့် စက်ကို အသုံးပြုခြင်း လုပ်ငန်းစဉ်တွင် စက်အမည်၊ စက်မော်ဒယ်၊ ဒေသနှင့် ဘာသာစကား ဆက်တင်များ၊ စက်ခွဲခြားသိရှိမှုကုဒ်၊ စက်ဟာ့ဒ်ဝဲ အချက်အလက်နှင့် အခြေအနေ၊ အသုံးပြုသူ အမူအကျင့်များ၊ IP လိပ်စာ၊ Mac လိပ်စာ၊ လုပ်ဆောင်မှုစနစ် ဗားရှင်း၊ PLMN၊ Android စနစ်ဗားရှင်း၊ ကွန်ရက်အော်ပရေတာ စက်ပစ္စည်း၊ စသည်တို့ကဲ့သို့ စက်နှင့် သက်ဆိုင်သော အချက်အလက်များကို ကျွန်ုပ်တို့ စုဆောင်းနိုင်ပါသည်။
<br /><br />
(2)မှတ်တမ်း အချက်အလက်များ။ ကျွန်ုပ်တို့၏ ထုတ်ကုန်များ သို့မဟုတ် ဝန်ဆောင်မှုများကို အသုံးပြုသောအခါ အချို့သော အချက်အလက်များကို ကျွန်ုပ်တို့ စုဆောင်းပြီး ၎င်းတို့ကို မှတ်တမ်းဖိုင်များတွင် သိမ်းဆည်းနိုင်ပါသည်။ ဥပမာ- ဝန်ဆောင်မှု ဝင်သုံးချိန်၊ ဝင်သုံးမှု အကြိမ်ရေများ၊ သုံးစွဲချိန်၊ ယာယီ မှတ်တမ်း မက်ဆေ့ဂျ်များ၊ စံနှုန်းမီ စနစ် မှတ်တမ်းများ၊ ဖြစ်စဉ် အချက်အလက် (အမှားများ၊ ပိတ်သွားမှုများ၊ ပြန်စမှုများ၊ အဆင့်မြှင့်မှုများ) စသည်တို့။
<br /><br />
(3)တည်နေရာ အချက်အလက်များ။ နေရာညွှန်ခြင်း ဆော့ဖ်ဝဲကို အသုံးပြုခြင်း၊ ပထဝီတည်နေရာတွင် မိုးလေဝသ အခြေအနေများကို ကြည့်ခြင်း ၊ သင့်ဖုန်း၏ တည်နေရာကို ရယူခြင်း၊ သင်၏ ပထဝီတည်နေရာကို အခြားလူများနှင့် မျှဝေခြင်း စသည်တို့ကဲ့သို့ အချို့သော တည်နေရာအခြေပြု ဝန်ဆောင်မှုများကို အသုံးပြုသောအခ သင့်သဘာတူညီချက်ဖြင့် သင်အသုံးပြုသည့် စက်ကိရိယာ၏ အမှန်တကယ် တည်နေရာနှင့်ဆိုင်သော ခန့်မှန်း သို့မဟုတ် တိကျသည့် အချက်အလက်များကို ကျွန်ုပ်တို့က စုဆောင်းပြီး စီမံဆောင်ရွက်နိုင်ပါသည်။ ဥပမာ- လတ္တီတွဒ်နှင့် လောင်ဂျီတွဒ်မျဉ်း အချက်အလက်များ၊ နိုင်ငံ သို့မဟုတ် ဧရိယာကုဒ်၊ မြို့ကုဒ်၊ လူမှုအသိုင်းအဝိုင်း ခွဲခြားသိရှိနိုင်မှု၊ နေရာညွှန် လမ်းကြောင်း၊ အော်ပရေတာ ခွဲခြားသိရှိနိုင်မှု၊ အစရှိသည်တို့။ သဘောတူညီချက် သင်မပေးထားသရွေ့ သို့မဟုတ် သက်ဆိုင်ရာ နိုင်ငံ သို့မဟုတ် ဒေသ၏ တရားရေးရာ လိုအပ်ချက်နှင့် ကိုက်ညီနိုင်ရန် သင်၏ ရှိနေသည့်နေရာများကို ဖော်ထုတ်ရန် သင်၏ တည်နေရာအချက်အလက်ကို ဆက်လက် စုဆောင်းခြင်း ကျွန်ုပ်တို့ ပြုလုပ်မည် မဟုတ်ပါ။ သင်၏ မိုဘိုင်းစက်ပေါ်တွင် ဆက်စပ် အက်ပ်များအတွက် တည်နေရာ ဝန်ဆောင်မှု ခွင့်ပြုချက်များကို တိုက်ရိုက်ပိတ်ရန် သင့်တွင် လုပ်ပိုင်ခွင့် ရှိသည်။
<br /><br />
(4)ကွက်ကီး အချက်အလက်။ ကျွန်ုပ်တို့၏ ဝဘ်ဆိုက်များ၊ တုံ့ပြန်လုပ်ဆောင်သော အပလီကေးရှင်းများ၊ TECNO ထုတ်ကုန်များနှင့် ကြော်ငြာများသည် သင်၏ သက်ဆိုင်ရာ ကိုယ်ရေးအချက်အလက်များကို စုဆောင်းသိမ်းဆည်းရန် ကွက်ကီးများ၊ ပစ်ဇယ် တဂ်များနှင့် ဝဘ်အချက်ပြမှုများကဲ့သို့ နည်းပညာများကို ကျွန်ုပ်တို့ အသုံးပြုနိုင်ပါသည်။
<br /><br />
(5)အခြား ကိုယ်ရေးအချက်အလက်များ။ မတူညီသော ထုတ်ကုန်များ သို့မဟုတ် ဝန်ဆောင်မှုများ၏ အမျိုးအစားများသည် သင်နှင့်ပတ်သက်၍ မတူညီသော ကိုယ်ရေးအချက်အလက် အမျိုးအစားများကို ရယူနိုင်ပါသည်။ ဥပမာ- ကြံ့ခိုင်ရေး ခြေရာခံစက်များနှင့် အားကစား လက်ပတ်နာရီများကဲ့သို့ အားကစား ပစ္စည်းများသည် သင်၏နှလုံးခုန်သံ၊ ခြေလှမ်းများနှင့် တည်နေရာ ကဲ့သို့ အချက်အလက်များကို ရယူနိုင်ပါသည်။ သင့်ထံ ပေးအပ်သည့် ထုတ်ကုန်နှင့် ဝန်ဆောင်မှုများ၏ အရေအတွက် များပြားခြင်းကြောင့် သင်၏ ကိုယ်ရေးအချက်အလက်များကို အသုံးပြုသည့် ဖြစ်ရပ်အားလုံးကို ကျွန်ုပ်တို့ မဖော်ပြနိုင်ပါ။ ဤကိုယ်ရေးလုံခြုံမှု မူဝါဒတွင် ဖော်ပြမထားသည့် ကိုယ်ရေးအချက်အလက်အတွက် သက်ဆိုင်ရာ ထုတ်ကုန် သို့မဟုတ် ဝန်ဆောင်မှုသည် အဆိုပါ ထုတ်ကုန် သို့မဟုတ် ဝန်ဆောင်မှု၏ သီးခြား ကိုယ်ရေးလုံခြုံမှု မူဝါဒဖြင့် သို့မဟုတ် အသိပေးချက်ဖြင့် သို့မဟုတ် အခြားနည်းလမ်းများဖြင့် စုဆောင်းနိုင်သည့် ကိုယ်ရေးအချက်အလက်များအကြောင်း သင့်အား အသိပေးမည်ဖြစ်ပြီး ထိုသို့စုဆောင်းမှု မပြုမီ ကြိုတင်၍ သင်၏ သဘောတူညီချက်ကို ရယူပါမည်။

<h2>1.3 ပြင်ပအဖွဲ့အစည်းများထံမှ ရယူထားသည့် အချက်အလက်များ</h2>

ဥပဒေဖြင့် ခွင့်ပြုထားသည့်အခါ သင်၏ ကိုယ်ရေးအချက်အလက်များကို အများပြည်သူ လမ်းကြောင်းများ သို့မဟုတ် အခြားပြင်ပအဖွဲ့အစည်းများထံမှ ကျွန်ုပ်တို့ ရယူနိုင်ပါသည်။ ဥပမာ- ပြင်ပအဖွဲ့အစည်း လူမှုကွန်ရက် ဝန်ဆောင်မှုများ သို့မဟုတ် ကြိုတင်ထည့်သွင်းထားသော ပြင်ပအဖွဲ့အစည်း အပလီကေးရှင်းများကို သင်အသုံးပြုသောအခါ အဆိုပါ ဝန်ဆောင်မှုများ သို့မဟုတ် အပလီကေးရှင်းများမှ သင်၏ ကိုယ်ရေးအချက်အလက်များကိုလည်း ကျွန်ုပ်တို့ ရယူနိုင်ပါသည်။ ထို့အပြင် စုဆောင်းမှုပြုလုပ်ချိန်တွင် ၎င်းအကြောင်းကို သင့်အား ရှင်းပြပေးမည်ဖြစ်ပြီး သင်၏ သဘောတူညီချက်ကို ရယူပါမည်။
<br /><br />
TECNO သည် သင်၊ သင့်စက် သို့မဟုတ် ဝန်ဆောင်မှုများ အသုံးပြုမှုဆိုင်ရာ အခြားအချက်အလက်များကို စုဆောင်းရန် အခြားနည်းလမ်းများကိုလည်း အသုံးပြုနိုင်ပြီး စုဆောင်းမှုပြုလုပ်ချိန် သင့်အား ရှင်းပြသွားပါမည် သို့မဟုတ် သင့်သဘောတူညီချက်ကို ရယူပါမည်။

<h2>1.4 ကိုယ်ရေးအချက်အလက်မဟုတ်သော အချက်အလက်များ စုဆောင်းမှုနှင့် အသုံးပြုမှု</h2>

ကိုယ်ရေးအချက်အလက်မဟုတ်သော အချက်အလက်များသည် ဝဘ်ဆိုက် ဝင်ကြည့်မှုများ၊ အပလီကေးရှင်း ဒေါင်းလုဒ်များ၊ ထုတ်ကုန် ရောင်းချမှုများနှင့် အမျိုးမျိုးသော ကိန်းဂဏန်းဆိုင်ရာ အကျဉ်းချုပ် အချက်အလက်များကဲ့သို့ သာမန်လူ၏ မည်သူမည်ဝါဖြစ်သည်ကို ဆုံးဖြတ်ရန် အသုံးပြုမရနိုင်သည့် အချက်အလက်များကို ရည်ညွှန်းပါသည်။ ကျွန်ုပ်တို့၏ စုဆောင်းမှု ရည်ရွယ်ချက်မှာ အသုံးပြုသူများက ကျွန်ုပ်တို့၏ ထုတ်ကုန်များနှင့် ဝန်ဆောင်မှုများကို မည်ကဲ့သို့ အသုံးပြုပုံကို နားလည်စေရန် ဖြစ်ပြီး ကျွန်ုပ်တို့၏ ဝန်ဆောင်မှုများကို စဉ်ဆက်မပြတ် တိုးတက်ကောင်းမွန်စေရန်နှင့် အသုံးပြုသူ လိုအပ်ချက်များနှင့် ပိုမိုကောင်းမွန်စွာ ပြည့်မီစေရန် ၎င်းကို အခြေခံအကြောင်းရင်းတစ်ခုအဖြစ် ကျွန်ုပ်တို့ အသုံးပြုပါသည်။ ဤကဲ့သို့ အချက်အလက်များမှာ ကိုယ်ရေးအချက်အလက် မဟုတ်သောကြောင့် ဥပဒေအရ ခွင့်ပြုထားသည့်အတိုင်း ကျွန်ုပ်တို့၏ ကိုယ်ပိုင်ဆုံးဖြတ်ချက်ဖြင့် ကိုယ်ရေးအချက်အလက်မဟုတ်သော အချက်အလက်များကို ကျွန်ုပ်တို့ စုဆောင်း၊ အသုံးပြု၊ ထုတ်ဖော်ပြီး လွှဲပြောင်းနိုင်ပါသည်၊ ဤအချက်အလက် အမျိုးအစားကို ကိုယ်ရေးအချက်အလက်များနှင့် ပေါင်းစပ်ထားသည့်အခါ ၎င်းတို့ကို ကိုယ်ရေးအချက်အလက်များအဖြစ် ကိုင်တွယ်လုပ်ဆောင်သွားပါမည်။ အဆိုပါ အချက်အလက်များကို ပုဂ္ဂိုလ်ရေးဆိုင်ရာ ကိုယ်ရေးလုံခြုံမှု ဒေတာ ကာကွယ်မှုအတွက် သက်ဆိုင်ရာ ဥပဒေများနှင့် စည်းမျဉ်းများ၏ သတ်မှတ်ချက်များနှင့်အညီ စီမံဆောင်ရွက်သွားပါမည်။ 
<br /><br />
ကျွန်ုပ်တို့၏ ထုတ်ကုန်များနှင့် ဝန်ဆောင်မှုများ၏ ပမာဏ များပြားလွန်းသောကြောင့် ဤတွင်ဖော်ပြထားသည့်အတိုင်း TECNO ၏ ကိုယ်ရေးအချက်အလက် စုဆောင်းမှုဖြစ်ရပ်များနှင့် အကြောင်းအရာများတွင် ကျွန်ုပ်တို့၏ လုပ်ငန်း ဖြစ်ရပ်အားလုံး မပါဝင်နိုင်ပါ။ ဤမူဝါဒတွင် မပါဝင်သည့် အစိတ်အပိုင်းတစ်ခုခုအတွက် သီးခြား ထုတ်ကုန်များ သို့မဟုတ် ဝန်ဆောင်မှုများ၏ ကိုယ်ရေးလုံခြုံမှု မူဝါဒတွင် သတ်မှတ်ဖော်ပြထားခြင်းဖြင့် သို့မဟုတ် အသိပေးချက်ခြင်း သို့မဟုတ် အထူးသီးသန့် လုပ်ငန်း ဖြစ်ရပ်များတွင် ဒေတာ စုဆောင်းချိန်တွင် အခြားနည်းလမ်းများဖြင့် ကျွန်ုပ်တို့က ဖြည့်စွက် ဖော်ပြသွားပါမည်။

<h2>2. ကျွန်ုပ်တို့၏ ကိုယ်ရေးအချက်အလက်များ အသုံးပြုမှု ရည်ရွယ်ချက်</h2>

အသုံးပြုသူ သဘောတူညီချက် နှင့်/သို့မဟုတ် ဝန်ဆောင်မှု သဘောတူစာချုပ်ဖြင့် သင့်အတွက် ကျွန်ုပ်တို့၏ တာဝန်များကို ဖြည့်ဆည်းပေးရန် လိုအပ်ချိန်တွင် သို့မဟုတ် သင့်သဘောတူညီချက်ဖြင့် ကျွန်ုပ်တို့က သို့မဟုတ် ပြင်ပအဖွဲ့အစည်းက ဆက်လက်လုပ်ဆောင်နေသည့် တရားဝင် အကျိုးစီးပွားများကို ကာကွယ်ခြင်းအတွက် လိုအပ်သည်ဟု ကျွန်ုပ်တို့က ချင့်တွက်ထားချိန်တွင် ဤကိုယ်ရေးလုံခြုံမှု မူဝါဒတွင် ဖော်ပြထားသည့် ရည်ရွယ်ချက်များအတွက် သင်၏ ကိုယ်ရေးအချက်အလက်များကို ကျွန်ုပ်တို့က စီမံဆောင်ရွက်နိုင်ပါသည်။ သက်ဆိုင်ရာ ဥပဒေ တာဝန်များ လေးစားလိုက်နာရန်နှင့် ၎င်း၏ တည်မြဲရေးအတွက်လည်း သင့်ကိုယ်ရေးဒေတာကို ကျွန်ုပ်တို့ စီမံဆောင်ရွက်နိုင်ပါသည်။ သင်၏ ကိုယ်ရေးအချက်အလက်များကို အသုံးပြုချိန်တွင် ဤကိုယ်ရေးလုံခြုံမှု မူဝါဒပါ အကြောင်းအရာများနှင့် ၎င်း၏ ပြင်ဆင်ချက်များကို ကျွန်ုပ်တို့က တစ်သဝေမတိမ်း လိုက်နာပါမည်။
<br /><br />
2.1 	မှတ်ပုံတင်ခြင်း ဝန်ဆောင်မှုများနှင့် အကောင့်စီမံရေး ဝန်ဆောင်မှုများကို သင့်အား ပံ့ပိုးပေးရန်။ သင့်အား သက်ဆိုင်ရာ မှတ်ပုံတင်ရေး ဝန်ဆောင်မှုများနှင့် နောက်ဆက်တွဲ အကောင့် စီမံခန့်ခွဲရေး ဝန်ဆောင်မှုများ ပံ့ပိုးပေးရန် မှတ်ပုံတင်နေစဉ်အတွင်း သင်ဖြည့်ခဲ့သည့် အခြေခံ အချက်အလက်များကို ကျွန်ုပ်တို့ အသုံးပြုပါမည်။
<br /><br />
2.2 	သင်၏ ဝယ်ယူမှုများနှင့် ဝယ်ယူပြီးနောက်ပိုင်း လုပ်ဆောင်မှုများအတွက် အသုံးပြုသူ ဝန်ဆောင်မှုနှင့် ဆက်စပ် ဝန်ဆောင်မှုများ ပံ့ပိုးပေးရန်။ ဥပမာ- ပစ္စည်းပို့ ဝန်ဆောင်မှုများ၊ အာမခံ ဝန်ဆောင်မှုများ၊ နည်းပညာဆိုင်ရာ အကူအညီပေးချိန်တွင် လိုအပ်သော အချက်အလက်များအတွက် သင်၏ လိုအပ်သော အချက်အလက်များ ပြဋ္ဌာန်းမှု ပါဝင်နိုင်သည် သို့မဟုတ် လက်ရှိ ပုံမှန်မဟုတ်သော ပြဿနာများကို အမြန် ရှာဖွေဖြေရှင်းရန် အမှား အစီအရင်ခံမှုများအတွက် တုံ့ပြန်ချက် အစရှိသည်တို့မှတဆင့်။
<br /><br />
2.3 	သင့်လိုအင်များ သို့မဟုတ် အကျိုးစီးပွားများအတွက် အချက်အလက်များဆိုင်ရာ ဝန်ဆောင်မှုများ ပံ့ပိုးပေးရန်။ ဥပမာ- ကျွန်ုပ်တို့ သို့မဟုတ် ပြင်ပအဖွဲ့အစည်းသည် သင့်အား မိုးလေဝသ ကြိုတင်ခန့်မှန်း ပေးပို့မှု၊ ပထဝီဝင် တည်နေရာ နေရာညွှန်းခြင်းနှင့် အခြား ဆက်စပ် အချက်အလက် ဝန်ဆောင်မှုများပေးအပ်ရန် သင်၏ တည်နေရာ အချက်အလက်ကို အသုံးပြုနိုင်သည်၊ ကျွန်ုပ်တို့က သင်၏ ကိုယ်ရေးအချက်အလက်များကို အသုံးပြုနိုင်သည်၊ သင်၏ သုံးစွဲပုံအမူအကျင့်များနှင့် အပြုအမူဆိုင်ရာ ဦးစားပေးမှုများကို ဆန်းစစ်နိုင်သည့်အပြင် သင်၏ သဘောတူညီချက်အပေါ် မူတည်၍ အသိပေးချက် သို့မဟုတ် အကြောင်းအရာ ပေးပို့ရေး ဝန်ဆောင်မှုများကို သင့်အား ပံ့ပိုးပေးနိုင်ပါသည်။
<br /><br />
2.4 	သင့်အား ပိုကောင်းသော ထုတ်ကုန်များနှင့် ဝန်ဆောင်မှုများ ဆက်လက်၍ ပံ့ပိုးပေးနိုင်ရန် ကျွန်ုပ်တို့၏ ထုတ်ကုန် တိုးတက်ကောင်းမွန်ရေးနှင့် အသုံးပြုသူ အတွေ့အကြုံဆိုင်ရာ ပရိုဂရမ်များ သို့မဟုတ် တုံ့ပြန်လုပ်ဆောင်ရေး လှုပ်ရှားမှုများတွင် ပါဝင်ဆောင်ရွက်ရန် ကျွန်ုပ်တို့က သင့်အား ဖိတ်ခေါ်နိုင်ပါသည်။ ကျွန်ုပ်တို့ ပရိုဂရမ်များ သို့မဟုတ် လှုပ်ရှားမှုများတွင် သင်ပါဝင်ပြီးနောက် ထုတ်ကုန်များကို စဉ်ဆက်မပြတ် တိုးတက်ကောင်းမွန်စေပြီး အကောင်းဆုံး သင့်မြတ်အောင်လုပ်ဆောင်ရန်နှင့် ပိုကောင်းသော အသုံးပြုသူ အတွေ့အကြုံ ပေးအပ်နိုင်စေရန် မိုဘိုင်းဖုန်းနံပါတ်များ (သုတေသနနှင့် ပြန်လည်ဝင်ကြည့်ရေးများအတွက်သာ အဓိက အသုံးပြုသည်)၊ စက်အချက်အလက်များ၊ လုပ်ဆောင်မှု အပြုအမူဒေတာ၊ တည်နေရာအချက်အလက်များနှင့် မှတ်တမ်း အချက်အလက်များကဲ့သို့ လိုအပ်သည့် ကိုယ်ရေးအချက်အလက်များကို ကိန်းဂဏန်းဆိုင်ရာ ဆန်းစစ်ချက်အတွက် ကျွန်ုပ်တို့ စုဆောင်းနိုင်ပါသည်။
<br /><br />
2.5 	စီးပွားဖြစ် ပရိုမိုးရှင်း လှုပ်ရှားမှုများအတွက်။ အောင်ဘာလေထီ၊ ပြိုင်ပွဲ သို့မဟုတ် အလားတူ ပရိုမိုးရှင်းတွင် သင်ပါဝင်ပါက အဆိုပါ ပရိုဂရမ်ကို စီမံကြီးကြပ်ရန် သင်ပေးအပ်သည့် အချက်အလက်များကို ကျွန်ုပ်တို့ အသုံးပြုနိုင်ပါသည်၊
<br /><br />
2.6 	စျေးကွက်ဝေစုကို ဆန်းစစ်ရန် မက်ခရို အသုံးပြုသူ စစ်တမ်းများကို ကျွန်ုပ်တို့ လုပ်ဆောင်နိုင်ပါသည်။ စျေးကွက်ဝေစုကို ဆန်းစစ်ရန်နှင့် လုပ်ငန်း တိုးတက်ရေးအတွက် အကိုးအကား ပံ့ပိုးပေးရန် ဝဘ်ဆိုက် ဝင်ကြည့်မှုများ၊ အပလီကေးရှင်း ဒေါင်းလုဒ်လုပ်မှုများနှင့် ထုတ်ကုန် ရောင်းချမှုများ ကဲ့သို့သော အချက်အလက်များကို ကျွန်ုပ်တို့ စုဆောင်းနိုင်ပါသည်။
<br /><br />
2.7 	သင်သဘောတူသည့် အခြား ရည်ရွယ်ချက်များ။ အခြားရည်ရွယ်ချက်များအတွက် သင်၏ ကိုယ်ရေး အချက်အလက်ကို ကျွန်ုပ်တို့ အသုံးပြုပြီး အဆိုပါ ရည်ရွယ်ချက်ကို ဤမူဝါဒတွင် ဖော်ပြမထားပါက သင်၏ သဘောတူညီချက်ကို ကြိုတင်ရယူရန် သင်က ရယူဖတ်ရှုနိုင်သည့် ဤကိုယ်ရေးလုံခြုံမှု သို့မဟုတ် သီးခြား ထုတ်ကုန် သို့မဟုတ် ဝန်ဆောင်မှု သို့မဟုတ် အခြားနည်းလမ်းများကို ကျွန်ုပ်တို့ အသုံးပြုသွားပါမည်။ 

<h1>II. ကွက်ကီးများနှင့် အလားတူ နည်းပညာများကို ကျွန်ုပ်တို့ အသုံးပြုပုံ</h1>

ကွက်ကီးများသည် ကျွန်ုပ်တို့၏ ဝဘ်ဆိုက်များ၊ အပလီကေးရှင်းများ သို့မဟုတ် ဝန်ဆောင်မှုများက ထုတ်လွှတ်သည့် ဖိုင်ငယ်များဖြစ်ပြီး သင့်စက်တွင် သိမ်းဆည်းပါသည်။ ကျွန်ုပ်တို့၏ ဝဘ်ဆိုက်များ အသုံးပြုသည့် အခြားလူများနှင့် သင့်ကို ခွဲခြားသိနိုင်ရန် ကွက်ကီးများနှင့် အလားတူ နည်းပညာများကို ကျွန်ုပ်တို့ အသုံးပြုပါသည်။ ကျွန်ုပ်တို့၏ ဝဘ်ဆိုက်များ၊ အွန်လိုင်း ဝန်ဆောင်မှုများ၊ တုံ့ပြန်လုပ်ဆောင်သော အပလီကေးရှင်းများ၊ အီးမေးလ်နှင့် အခြား အချက်အလက် ဝန်ဆောင်မှုများသည် ပစ်ဇယ် တဂ်များနှင့် ဝဘ် အချက်ပြမီးများကဲ့သို့ ကွက်ကီးများနှင့် အခြား အလားတူ နည်းပညာများကို အသုံးပြုနိုင်ပါသည်။ ကွတ်ကီးများနှင့် အလားတူ နည်းပညာများက စုဆောင်းသည့် အချက်အလက်များကို ကိုယ်ရေးအချက်အလက်မဟုတ်သော အချက်အလက်များအဖြစ် ကျွန်ုပ်တို့ ယေဘုယျအားဖြင့် ကိုင်တွယ်လုပ်ဆောင်ပါသည်။ သို့သော် သက်ဆိုင်ရာ နိုင်ငံများ၏ ဥပဒေများအရ အင်တာနက် ပရိုတိုကောလ် (IP) လိပ်စာများ သို့မဟုတ် အလားတူ ခွဲခြားသိနိုင်မှုများအဖြစ် ယူဆသည့် အတိုင်းအတာအထိ သက်ဆိုင်ရာ နိုင်ငံများ၏ ဥပဒေများကိုလည်း ကျွန်ုပ်တို့ လိုက်နာသွားပါမည်။
<br /><br />
ကျွန်ုပ်တို့နှင့် ကျွန်ုပ်တို့၏ လက်တွဲလုပ်ကိုင်သူများသည် သင့်စက်ပေါ်ရှိ မိုဘိုင်းအပလီကေးရှင်းကို အသုံးပြုမှုအပေါ် ပို၍နားလည်စေရန်နှင့် အက်ပ်ကို မည်မျှမကြာခဏ သင်အသုံးပြုပုံ၊ အက်ပ်အတွင်း ဖြစ်ပေါ်သည့် ဖြစ်စဉ်များ၊ တိုးပွားလာသော အသုံးပြုမှု၊ စွမ်းဆောင်ရည်ဒေတာနှင့် အက်ပ်ကို ဒေါင်းလုဒ်လုပ်ခဲ့သည့်နေရာတို့ကို သိနားလည်စေရန် ကွက်ကီးများ သို့မဟုတ် အလားတူ နည်းပညာများကို အသုံးပြုပါသည်၊ ကျွန်ုပ်တို့နှင့် ကျွန်ုပ်တို့၏ လက်တွဲလုပ်ကိုင်သူများသည် အပြောင်းအလဲများကို ဆန်းစစ်ရန်၊ ဆိုက်ကို ကြီးကြပ်ရန်၊ ဆိုက်တွင် အသုံးပြုသူ အပြုအမူကို ခြေရာခံရန်နှင့် ခြုံငုံဆိုရသော် ကျွန်ုပ်တို့၏ အသုံးပြုသူ အခြေခံနှင့် ပတ်သက်သော လူဦးရေဆိုင်ရာ အချက်အလက်ကို စုဆောင်းရန် ကွက်ကီးများ သို့မဟုတ် အလားတူ နည်းပညာများကို အသုံးပြုပါသည်။ ဥပမာ- ကျွန်ုပ်တို့၏ ဝဘ်ဆိုက်များပေါ်တွင် ကြော်ငြာများကို ပြသရန် သို့မဟုတ် အခြား ဝဘ်ဆိုက်များတွင် ကျွန်ုပ်တို့၏ ကြော်ငြာများကို စီမံခန့်ခွဲရန် ပြင်ပအဖွဲ့အစည်းများနှင့် ကျွန်ုပ်တို့ ပူးပေါင်းဆောင်ရွက်နိုင်ပါသည်။ ကျွန်ုပ်တို့၏ ပြင်ပအဖွဲ့အစည်း လက်တွဲလုပ်ကိုင်သူများသည် သင်၏ ကြည့်ရှုမှု မှတ်တမ်းနှင့် စိတ်ဝင်စားမှုများအပေါ် အခြေခံ၍ သင့်အား ကြော်ငြာများ ပြသရန် ကွတ်ကီးများ သို့မဟုတ် အလားတူ ခြေရာခံ နည်းပညာများကို အသုံးပြုနိုင်ပါသည်။ စိတ်ဝင်စားမှု အခြေပြု ကြော်ငြာများကို သင်မလိုချင်ပါက ကွက်ကီးများနှင့် ကွက်ကီး ဦးစားပေးမှုများကို စီမံခန့်ခွဲရန် "ကွတ်ကီးများ ရှင်းလင်းခြင်း/ပိတ်ခြင်း" ကို သင်ရွေးချယ်နိုင်သည်။ ခြေရာမခံပါနှင့်ကို သင့်ဘရောက်ဇာတွင် ဖွင့်ထားပါက ကျွန်ုပ်တို့၏ ဝဘ်ဆိုက်အားလုံးက သင့်ဆက်တင်များကို လေးစားလိုက်နာပါမည်။
<br /><br />
ဝဘ်ဆိုက်များနှင့် အပလီကေးရှင်းများတွင် သိမ်းဆည်းထားသည့် ကွက်ကီးများ အားလုံးကို သင်ရှင်းနိုင်ပါသည်၊ သို့သော် ထိုသို့လုပ်ပါက ကျွန်ုပ်တို့၏ ဝဘ်ဆိုက်များ သို့မဟုတ် အပလီကေးရှင်းများကို သင်ဝင်ရောက်ချိန်တိုင်းတွင် ဆက်တင်များကို ပြောင်းလဲရန် လိုအပ်ပါမည်။ ဘရောက်ဇာအများစုတွင် ကွက်ကီးများကို ပိတ်ဆို့ရန် လုပ်ဆောင်ချက်တစ်ခု ရှိပါသည်။ ဘရောက်ဇာမှတဆင့် ကွက်ကီးများကို သင်စီမံခန့်ခွဲလိုပါက ဘရောက်ဇာ ဖန်တီးရေးသားသူ၏ မိတ်ဆက်မှုကို သင်ကိုးကားနိုင်သည် သို့မဟုတ် အင်တာနက်တွင် ရှာဖွေနိုင်သည်။ ကွက်ကီးများကို ပိတ်ဆို့ထားပါက အချို့သော ဝဘ်ဆိုက် လုပ်ဆောင်ချက်များနှင့် လက်တွေ့အသုံးဝင်မှုများ မှန်ကန်စွာ မလုပ်ဆောင်နိုင်ခြင်း သို့မဟုတ် လုံးဝ မလုပ်ဆောင်တော့ခြင်းပင် ဖြစ်နိုင်သည်ကို မှတ်သားပေးပါ။



<h1>III. ကျွန်ုပ်တို့က <u>သင်၏</u> ကိုယ်ရေးအချက်အလက်များကို သိမ်းဆည်းပြီး ကာကွယ်ပေးပုံ</h1>

သင့်သဘောတူညီချက်အပေါ် အခြေခံ၍ စုဆောင်းထားသည့် ကိုယ်ရေးအချက်အလက်များကို သက်ဆိုင်ရာ နိုင်ငံများ၏ ပုဂ္ဂိုလ်ရေးဆိုင်ရာ ကိုယ်ရေးလုံခြုံမှု ဒေတာ ကာကွယ်ရေးအတွက် ဥပဒေများ၊ စည်းမျဉ်းများနှင့်အညီ သိမ်းဆည်းသွားပါမည်။ ဒေသတွင်း ဥပဒေနှင့် စည်းမျဉ်းများဖြင့် တားမြစ်မထားသည့် အတိုင်းအတာအထိ လုပ်ငန်းတည်ရှိသည့် နိုင်ငံပြင်ပရှိ နိုင်ငံများ သို့မဟုတ် ဒေသများတွင် ကိုယ်ရေးအချက်အလက်များကိုလည်း ကျွန်ုပ်တို့ သိမ်းဆည်းနိုင်ပါသည်။
<br /><br />
လုပ်ငန်း တည်ရှိရာနိုင်ငံတွင်ဖြစ်စေ သို့မဟုတ် ဥပဒေများနှင့် စည်းမျဉ်းများ ချိုးဖောက်ရာမကျသည့် အတိုင်းအတာအထိ အခြား နိုင်ငံများ သို့မဟုတ် ဒေသများတွင်ဖြစ်စေ ကိုယ်ရေးအချက်အလက်များကို သိမ်းဆည်းသည့်အခါ ၎င်းတို့ကို ဒေတာ သိမ်းဆည်းမှုအတွက် သက်ဆိုင်ရာ ဥပဒေများနှင့် စည်းမျဉ်းများနှင့်အညီ ထိန်းသိမ်းသွားပါမည်။ တစ်ချိန်တည်းတွင် ကိုယ်ရေးအချက်အလက် စီမံဆောင်ရွက်ခြင်း၏ ပင်ကိုလက္ခဏာများ၊ နယ်ပယ်နှင့် ရည်ရွယ်ချက်၊ စီမံဆောင်ရွက်ရာတွင် ကြုံတွေ့ရနိုင်သည့် အန္တရာယ်များနှင့် ပျက်စီးမှုကြောင့်ဖြစ်သည့် ပြင်းထန်သော အကျိုးဆက်များ စသည်တို့ကို ကျွန်ုပ်တို့ ထည့်သွင်းစဉ်းစားပြီး လိုအပ်သော လုံခြုံရေး စီမံချက်များကို ချမှတ်သွားပါမည်။ ဥပမာ- စုဆောင်းထားသော ကိုယ်ရေးအချက်အလက်များကို သိမ်းဆည်းရန် ကုဒ်ပြောင်းဝှက်ခြင်းနှင့် အမည်သတ်မှတ်ချက်ပြန်ပေးခြင်း နည်းလမ်းများကို ကျွန်ုပ်တို့ အသုံးပြုသွားပါမည်။ ကျွန်ုပ်တို့သည် ဥပဒေအရ သတ်မှတ်ထားသည့် သိမ်းဆည်းရမည့် အတိုတောင်းဆုံးကာလအတွက်လည်း အချက်အလက်များကို သိမ်းပါမည်။ ဥပဒေဖြင့် သတ်မှတ်မထားသည်များအတွက် လုပ်ငန်းအတွက် လိုအပ်သည့် အတိုတောင်းဆုံး သိုလှောင်သိမ်းဆည်းကာလနှင့်အညီ အချက်အလက်များကို ကျွန်ုပ်တို့ ထိန်းသိမ်းသွားပါမည်။ သိုလှောင်သိမ်းဆည်းကာလကို ကျော်လွန်သည့်ဒေတာ သို့မဟုတ် ဖျက်ရန် ကျွန်ုပ်တို့အား သင်တောင်းဆိုသည့် ဒေတာအတွက် အဆိုပါ ဒေတာများကို လိုအပ်သလို ကျွန်ုပ်တို့ ဖျက်သွားပါမည် သို့မဟုတ် သက်ဆိုင်ရာ ဥပဒေများနှင့် စည်းမျဉ်းများကို ချိုးဖောက်မှုမရှိဘဲ သင့်လျော်သော စီမံချက်များကို ဆောင်ရွက်သွားပါမည်။ ထို့အပြင် သင်၏ ကိုယ်ရေးအချက်အလက် လုံခြုံရေးကို ကာကွယ်ရန် အခြား လိုအပ်သော ဆောင်ရွက်မှုများ ကျွန်ုပ်တို့ ပြုလုပ်သွားပြီး ဒေတာကို တလွဲသုံးခြင်း၊ ခွင့်ပြုချက်မဲ့ ဝင်သုံးခြင်းနှင့် ခွင့်ပြုချက်မဲ့ မွမ်းမံမှု၊ ထုတ်ဖော်မှု သို့မဟုတ် ဖျက်ဆီးမှု စသည်တို့မှ တားဆီးသွားပါမည်။
<br /><br />
သို့သော် ဆောင်ရွက်ချက်များ မည်မျှပြီးပြည့်စုံစေကာမူ ဒေတာသိုလှောင်ခန်း လုံခြုံရေး ဖြစ်ရပ်များ ဖြစ်ပွားခြင်းကို ရှောင်လွှဲရန် အကြွင်းမဲ့ အာမခံချက်တော့ မရှိကြောင်းကို သင့်အား အသိပေးလိုပါသည်။ လုံခြုံရေး ပေါက်ကြားမှု ဖြစ်ပွားပါက သက်ဆိုင်ရာ ဥပဒေများနှင့် စည်းမျဉ်းများအရ လိုအပ်သည့်အတိုင်း သက်ဆိုင်ရာ တရားဝင်ထိန်းသိမ်းရေး အာဏာပိုင်များထံ သတင်းပေးပို့သွားမည်ဖြစ်ပြီး ပေါက်ကြားမှုတွင် ပါဝင်သည့် ကိုယ်ရေးအချက်အလက် အမျိုးအစား၊ ဒေတာ ပိုင်ရှင်များ၏ ဦးရေ၊ ပေါက်ကြားမှု၏ ဖြစ်နိုင်ခြေရှိသော အကျိုးဆက်များနှင့် ဥပဒေပြု အာဏာပိုင်များ၏ သတ်မှတ်ချက်များနှင့်အညီ ကျွန်ုပ်တို့ ဆောင်ရွက်လိုသည့် ပြန်လည်ကုစားရေး စီမံချက်များကို ပံ့ပိုးပေးသွားပါမည်။ ဒေတာ ပေါက်ကြားမှု၏ ထိခိုက်မှုနှင့် အကျိုးဆက်များကို ကုစားရန် သို့မဟုတ် လျော့ပါးစေရန် အကောင်းဆုံးသော ဆောင်ရွက်ချက်များကို တတ်နိုင်သမျှ လုပ်ဆောင်သွားပါမည်။ ဥပဒေများနှင့် စည်းမျဉ်းများဖြင့် ခွင့်ပြု သို့မဟုတ် လိုအပ်သည့်အခါ သင့်လုပ်ပိုင်ခွင့်များကို အတတ်နိုင်ဆုံး ကာကွယ်ပေးရန် သင့်လျော်သော ဆောင်ရွက်ချက်များကို ချက်ချင်း ပြုလုပ်နိုင်စေရန် သင့်အပေါ် ဖြစ်နိုင်သည့် အကျိုးဆက်များ သို့မဟုတ် ကြီးမားသော ပျက်စီးမှုများကို အချိန်နှင့်တစ်ပြေးညီ ကျွန်ုပ်တို့ အသိပေးသွားပါမည်။
<br /><br />
အပြည့်အဝ စိတ်ချရသော ဝဘ်ဆိုက်၊ အင်တာနက် ထုတ်လွှင့်မှု၊ ကွန်ပျူတာ စနစ်နှင့် ကြိုးမဲ့ ချိတ်ဆက်မှုများဟူ၍ မရှိပါ။ ကျွန်ုပ်တို့က လုပ်ဆောင်ထားသော လိုအပ်သည့် ကာကွယ်ရေး အစီအမံများကို ထည့်မတွက်ဘဲ အသုံးပြုသူများသည် ကိုယ်ရေးလုံခြုံမှု အန္တရာယ်များအပေါ် သိရှိနိုင်မှုကို အားကောင်းအောင် ဆောင်ရွက်ရပါမည်။ ဥပမာ- ကျွန်ုပ်တို့၏ ဝန်ဆောင်မှုများမှ ပြင်ပအဖွဲ့အစည်း ဝန်ဆောင်မှုများ၊ လင့်ခ်များ၊ ထုတ်ကုန်များ သို့မဟုတ် ဝန်ဆောင်မှုများသို့ ကူးပြောင်းသည့်အခါ အဆိုပါ ဝဘ်ဆိုက်များ၊ လင့်ခ်များ၊ ထုတ်ကုန်များ သို့မဟုတ် ဝန်ဆောင်မှုများဖြင့် စုဆောင်းသည့် ဒေတာတစ်ခုခု၏ လုံခြုံရေးအတွက် အဆိုပါ ပြင်ပအဖွဲ့အစည်းများ၏ စည်းကမ်းသတ်မှတ်ချက်တစ်ခုလုံးကို ဂရုတစိုက် ဖတ်ရှုပေးပါ။ အဆိုပါ ပြင်ပအဖွဲ့အစည်းများကြောင့် ဖြစ်သည့် ဒေတာလုံခြုံရေး ပြဿနာများအတွက် ကျွန်ုပ်တို့က ဥပဒေကြောင်းအရ တာဝန်ရှိသည်ဟု မမှတ်ယူပါ။ ကျွန်ုပ်တို့၏ ဝဘ်ဆိုက်များ၊ ထုတ်ကုန်များ သို့မဟုတ် ဝန်ဆောင်မှုများရှိ အချို့သော အကြောင်းအရာများ၊ ကြော်ငြာများ သို့မဟုတ် လုပ်ဆောင်ချက်များကို ပြင်ပအဖွဲ့အစည်းက ပံ့ပိုးပြီး ၎င်းတို့က သင်၏ ကိုယ်ရေးလုံခြုံမှုနှင့် လုံခြုံရေးကို အန္တရာယ်ပေးနိုင်ခြေရှိသည်ကို သင်တွေ့ရှိပါက ကျွန်ုပ်တို့ထံ ချက်ချင်း ဆက်သွယ်ပါ၊ ကျွန်ုပ်တို့က ဥပဒေများနှင့် စည်းမျဉ်းများနှင့်အညီ ဦးစားပေး ကိုင်တွယ်ဖြေရှင်းသွားပါမည်။

<h1>IV. သင်၏ ကိုယ်ရေးအချက်အလက်နှင့် ဒေတာကို ကျွန်ုပ်တို့က မျှဝေ၊ လွှဲပြောင်းပြီး ထုတ်ဖော်ပုံ</h1>

သင်၏ ကိုယ်ရေးအချက်အလက်များကို မျှဝေခြင်း၊ လွှဲပြောင်းခြင်းနှင့် ထုတ်ဖော်ခြင်း ပြုလုပ်ရာတွင် နည်းနိုင်သမျှနည်းစေခြင်း၊ လိုအပ်မှုနှင့် တရားဥပဒေနှင့်အညီ ဥပဒေသများနှင့် သတ်မှတ်ချက်များကို ထိန်းသိမ်းသွားပါမည်။ ပုံမှန် အခြေအနေများတွင် သင်၏ ကိုယ်ရေးအချက်အလက်များကို ပြင်ပသို့ မျှဝေခြင်း၊ လွှဲပြောင်းခြင်း သို့မဟုတ် ထုတ်ဖော်ခြင်း မပြုပါ။ သို့သော် သက်ဆိုင်ရာ ဥပဒေများနှင့် စည်းမျဉ်းများဖြင့် ခွင့်ပြုထားသည့် အတိုင်းအတာအထိ ဖော်ပြပါ အခြေအနေများတွင် သင်၏ ကိုယ်ရေးအချက်အလက်များကို မျှဝေခြင်း၊ လွှဲပြောင်းခြင်းနှင့် ထုတ်ဖော်ခြင်း ပြုလုပ်နိုင်ပါသည်။
<br /><br />
သင့်အား အချိန်နှင့်တစ်ပြေးညီ ဝန်ဆောင်မှုများ ပံ့ပိုးပေးနိုင်ရန် သင်၏ ကိုယ်ရေးအချက်အလက်များကို TECNO အဖွဲ့ဝင် ကုမ္ပဏီများထံ မျှဝေပေးနိုင်ပါသည်။ တရားဝင်ပြီး ပြည့်စုံရှင်းလင်းစွာ ဖော်ပြထားသော ရည်ရွယ်ချက်များအတွက်သာ သင်၏ အချက်အလက်များကို TECNO အဖွဲ့ဝင် ကုမ္ပဏီများအကြား မျှဝေပေးပြီး ဝန်ဆောင်မှုများ ပံ့ပိုးပေးရန် လိုအပ်သည့် အချက်အလက်များကို မျှဝေပေးကာ ဤကိုယ်ရေးလုံခြုံမှု မူဝါဒတွင် ဖော်ပြထားသည့် ရည်ရွယ်ချက်များအတိုင်း လိုက်နာဆောင်ရွက်သွားပါမည်။ သက်ဆိုင်ရာ ရည်ရွယ်ချက်မှာ ဤမူဝါဒတွင် မပါဝင်ပါက ၎င်းကို သီးခြား ထုတ်ကုန် သို့မဟုတ် ဝန်ဆောင်မှု၏ သက်ဆိုင်ရာ ကိုယ်ရေးလုံခြုံမှု မူဝါဒ သို့မဟုတ် ကြေညာချက်တွင် ထုတ်ပြန်သွားပါမည်။
<br /><br />
အချို့သော လုပ်ဆောင်ချက်များ ဆောင်ရွက်မှုအတွက် သို့မဟုတ် သင့်အား ပိုကောင်းသော ဝန်ဆောင်မှုနှင့် ပိုကောင်းသော အသုံးပြုသူ အတွေ့အကြုံကို ပေးအပ်ရန် ခွင့်ပြုချက်ရထားသော ပြင်ပအဖွဲ့အစည်း လက်တွဲလုပ်ကိုင်သူများ (ထောက်ပံ့ပို့ဆောင်ရေး ဝန်ဆောင်မှုပေးသူများ၊ ဒေတာ သိုလှောင်ရေး ဝန်ဆောင်မှုပေးသူများ၊ ရောင်းပြီးနောက်ပိုင်း ဝန်ဆောင်မှုပေးသူများ၊ စျေးကွက်ရှာဖွေရေး ပရိုမိုးရှင်း ဝန်ဆောင်မှုပေးသူများ၊ စသည်တို့ အပါအဝင်) နှင့် လိုအပ်သော ကိုယ်ရေးအချက်အလက်များကို ကျွန်ုပ်တို့ မျှဝေပေးနိုင်ပါသည်။ ဥပမာ- TECNO ထုတ်ကုန်များကို သင်ဝယ်ယူချိန်တွင် TECNO သည် သင်၏ သက်ဆိုင်ရာ ကိုယ်ရေးအချက်အလက်များကို ထောက်ပံ့ပို့ဆောင်ရေး ဝန်ဆောင်မှုပေးသူများထံ ပေးအပ်ရန် လိုအပ်နိုင်ပါသည်၊ သင့်အား ပိုကောင်းမွန်သော ဝန်ဆောင်မှုနှင့် ပံ့ပိုးမှုပေးနိုင်ရန် ရောင်းပြီးနောက်ပိုင်း ဝန်ဆောင်မှုပေးချိန်တွင် သင်၏ သက်ဆိုင်ရာ ကိုယ်ရေးအချက်အလက်များကို ရောင်းပြီးနောက်ပိုင်း ဝန်ဆောင်မှုပေးသူထံ ပေးအပ်ရန် လိုအပ်နိုင်ပါသည်။ အဆိုပါ မျှဝေမှုကို လုပ်ဆောင်သွားရန် ကျွန်ုပ်တို့က အနည်းဆုံးလျှော့ချရေး၊ လိုအပ်မှုနှင့် တရားဥပဒေနှင့် ညီညွတ်မှုဆိုင်ရာ မူများကို ထိန်းသိမ်းလုပ်ဆောင်ပါသည်။ အချက်အလက် မမျှဝေမီ ကျွန်ုပ်တို့က ခွင့်ပြုချက်ရ လက်တွဲလုပ်ကိုင်သူများနှင့်အတူ တင်းကျပ်သော လျှို့ဝှက်ရေး သဘောတူညီချက်များကို လက်မှတ်ရေးထိုးသွားပြီး ဤမူဝါဒနှင့် သင်၏ တရားစီရင်ပိုင်ခွင့်ရှိ သက်ဆိုင်ရာ ဥပဒေများနှင့်အညီ ၎င်းတို့အား သက်ဆိုင်ရာ လျှို့ဝှက်ရေးနှင့် လုံခြုံရေး ဆောင်ရွက်ချက်များကို လုပ်ဆောင်စေပါမည်။
<br /><br />
အကဲဖြတ်မှု၊ ဆန်းစစ်ချက် သို့မဟုတ် အခြား လုပ်ငန်း ဝန်ဆောင်မှုများ ပံ့ပိုးပေးနိုင်ရန် သင်၏ ကိုယ်ရေးအချက်အလက်မဟုတ်သော အချက်အလက်ကိုလည်း ပြင်ပအဖွဲ့အစည်းများနှင့် မျှဝေရနိုင်ပါသည်၊ ဥပမာ- လက်တွဲလုပ်ကိုင်သူများ (ကြော်ငြာ ဝန်ဆောင်မှုပေးသူများကဲ့သို့) က ၎င်းတို့၏ ဝန်ဆောင်မှုများ၏ ထိရောက်မှု၊ တုံ့ပြန်ချက်နှင့် အသုံးပြုမှု အပြောင်းအလဲများကို နားလည်နိုင်စေရန် စုပေါင်းထားသော ဒေတာကို ကျွန်ုပ်တို့ အသုံးပြုနိုင်ပါသည်။
<br /><br />
ပေါင်းစည်းမှု၊ ရယူမှု သို့မဟုတ် ဒေဝါလီခံ၍ စာရင်းရှင်းမှု၊ ပစ္စည်းလွှဲပြောင်းမှုနှင့် အခြား ဆက်စပ် လွှဲပြောင်းမှု ဖြစ်ရပ်တွင် ကိုယ်ရေးအချက်အလက် လွှဲပြောင်းမှု ပါဝင်ပါက သင့်ကိုယ်ရေးအချက်အလက်များကို ထိန်းသိမ်းထားသည့် ကုမ္ပဏီ သို့မဟုတ် အဖွဲ့အစည်းအသစ်အား သဘောတူညီချက် သို့မဟုတ် အခြား သင့်လျော်သော ဆောင်ရွက်ချက်များဖြင့် ဤကိုယ်ရေးလုံခြုံမှုအတိုင်း ဆက်လက်၍ လိုက်နာဆောင်ရွက်စေပါမည်၊ ထို့အပြင် အဆိုပါပုဂ္ဂိုလ်များအားအချက်အလက်ကို စီမံဆောင်ရွက်ရန် ဤမူဝါဒ၏ သတ်မှတ်ချက်များအောက် မလျော့သည့် အတိုင်းအတာအထိ လျှို့ဝှက်ရေးနှင့် လုံခြုံရေး ဆောင်ရွက်ချက်များကို ဆောင်ရွက်စေပါသည်။
<br /><br />
ဖော်ပြပါ အခြေအနေများတွင်သာ သင်၏ အကြွင်းမဲ့ သဘောတူညီချက်ဖြင့် သို့မဟုတ် ဥပဒေအရ မဖြစ်မနေ ထုတ်ဖော်မှု သတ်မှတ်ချက် သင်၏ ကိုယ်ရေးအချက်အလက်များကို ကျွန်ုပ်တို့ လူသိရှင်ကြား ထုတ်ဖော်သွားပါမည်-

<h1>V. သင်၏ ကိုယ်ရေးအချက်အလက်များကို နိုင်ငံရပ်ခြားသို့ လွှဲပြောင်းပေးပုံ</h1>

ကမ္ဘာအနှံ့တွင် လုပ်ကိုင်နေသော ကုမ္ပဏီအဖြစ် ကျွန်ုပ်တို့၏ ထုတ်ကုန်များနှင့် ဝန်ဆောင်မှုများကို ပံ့ပိုးရန် ကမ္ဘာအနှံ့ရှိ အမျိုးမျိုးသော နိုင်ငံများ သို့မဟုတ် ဒေသများတွင် ကျွန်ုပ်တို့၏ ရင်းမြစ်များ သို့မဟုတ် ဆာဗာများ ရှိပါသည်။ သင့်ထံ ပိုမိုကောင်းမွန်သော ဝန်ဆောင်မှုများ ပံ့ပိုးပေးနိုင်ရန် ဒေသတွင်း ဥပဒေများနှင့် စည်းမျဉ်းများနှင့် သင်၏ ခွင့်ပြုချက်ရသော သဘောတူညီချက်ဖြင့် ခွင့်ပြုထားသည့်အတိုင်းအတာအထိ သင့်ကိုယ်ရေးအချက်အလက်များကို အခြားနိုင်ငံ သို့မဟုတ် ဒေသသို့ သိုလှောင်သိမ်းဆည်းရန် သို့မဟုတ် စီမံဆောင်ရွက်ရန်အတွက် လွှဲပြောင်းပေးသွားနိုင်သည် သို့မဟုတ် သင်၏ ဒေတာကို အခြားနိုင်ငံ သို့မဟုတ် ဒေသက ဝင်သုံးနိုင်ပါသည်။ အဆိုပါ နိုင်ငံများ သို့မဟုတ် ဒေသများ၏ ကိုယ်ရေးလုံခြုံမှု ကာကွယ်ရေး ဥပဒေများမှာ ကွဲပြားနိုင်ပါသည်။ သက်ဆိုင်ရာ နိုင်ငံရပ်ခြား လွှဲပြောင်းမှုကိုနှင့် အခြား ကိုယ်ရေးအချက်အလက်များကို စီမံဆောင်ရွက်မှုကို ဆောင်ရွက်ရန် ကိုယ်ရေးအချက်အလက် တည်ရှိသည့် နိုင်ငံ သို့မဟုတ် ဒေသ၏ တရားဥပဒေ သတ်မှတ်ချက်များကို ကျွန်ုပ်တို့ လိုက်နာပါမည်။

<h1>VI. သင်၏ ကိုယ်ရေးအချက်အလက်အတွက် သင့်လုပ်ပိုင်ခွင့်များ</h1>

ဒေတာပိုင်ရှင်အဖြစ် သဘောတူညီချက်ကို အတည်ပြုရန်၊ ဝင်ကြည့်ရန်၊ ပြင်ဆင်ရန်၊ ဖျက်ရန်၊ ရုပ်သိမ်းရန်နှင့် တိုင်ကြားချက်များတင်ပြရန် အခွင့်အရေးအပါအဝင် သင်၏ ကိုယ်ရေးအချက်ဆိုင်ရာ လုပ်ပိုင်ခွင့်များစွာ သင့်တွင် ရှိပါသည်။ ကျွန်ုပ်တို့က သင့်လုပ်ပိုင်ခွင့်များကို အပြည့်အဝ နားလည်ပြီး လေးစားလိုက်နာပါသည်။ သင့်လုပ်ပိုင်ခွင့်များကို ထိရောက်စွာ ကာကွယ်ထားကြောင်း သေချာစေရန် ထိရောက်သော အဆင့်ဆင့်များကိုလည်း လုပ်ဆောင်သွားပါမည်။ သို့သော် လုံခြုံရေးအကြောင်းရင်းများအတွက် သင့်တောင်းဆိုမှုကို စီမံဆောင်ရွက်ခြင်း မပြုမီ သင်မည်သူမည်ဝါဖြစ်ကြောင်းကို အတည်ပြုရန် လိုအပ်နိုင်သည်ကို မှတ်သားပေးပါ။ အခြေခံအားဖြင့် သင်၏ ဥပဒေနှင့်ညီပြီး ကျိုးကြောင်းဆီလျော်သော တောင်းဆိုမှုအတွက် အဖိုးအခ မတောင်းပါ၊ သို့သော် သင့်လျော်သော ကန့်သတ်ချက်ကို ကျော်လွန်သည့် ထပ်တလဲလဲ တောင်းဆိုမှုများအတွက် အဖိုးအခအချို့ကို ကောက်ခံသွားပါမည်။ ကျိုးကြောင်းမညီစွာ ထပ်တလဲလဲ ဖြစ်နေသည့်၊ နည်းပညာ ဆောင်ရွက်ချက်များ အလွန်အမင်းလိုအပ်သည့် (ဥပမာ- စနစ်အသစ်များ ဖန်တီးရေးသားရန် သို့မဟုတ် လက်ရှိ ကျင့်ထုံးများကို အခြေခံကျကျ ပြောင်းလဲရန်)၊ အခြားလူများ၏ တရားဝင် လုပ်ပိုင်ခွင့်များကို အန္တရာယ်ဖြစ်စေသည့် သို့မဟုတ် လက်တွေ့မဆန်လွန်းသည့် သို့မဟုတ် ဥပဒေ၏ မဖြစ်မနေသော ပြဋ္ဌာန်းချက်များကို ချိုးဖောက်သည့် တောင်းဆိုချက်များကို ကျွန်ုပ်တို့ ငြင်းဆိုနိုင်ပါသည်။
<br /><br />
<b>6.1 အတည်ပြုရန်နှင့် ဝင်သုံးရန် အခွင့်အရေး</b>- ကိုယ်ရေးအချက်အလက်များကို ကျွန်ုပ်တို့ မည်ကဲ့သို့ စုဆောင်းပြီး စီမံဆောင်ရွက်သည်ကို ဤကိုယ်ရေးလုံခြုံမှု မူဝါဒမှတဆင့် သို့မဟုတ် ကိုယ်ရေးလုံခြုံမှု မူဝါဒ၏ ပုံစံဖြင့် သို့မဟုတ် သီးခြား ထုတ်ကုန် သို့မဟုတ် ဝန်ဆောင်မှု ကြေညာချက်ဖြင့် သင့်အား အသိပေးပါသည်။ အဆိုပါ စုဆောင်းမှုနှင့် စီမံဆောင်ရွက်မှုကို ခြစ်ရန်အကွက် သို့မဟုတ် အခြားနည်းလမ်းများဖြင့် အတည်ပြုရန် သို့မဟုတ် ငြင်းဆိုရန် အခွင့်အရေး သင့်တွင်ရှိပါသည်။ သို့သော် သင်ငြင်းဆိုပြီးနောက် အသုံးပြုရန် သင်၏ အကြွင်းမဲ့ တရားဝင်ခွင့်ပြုချက်နှင့် သဘောတူညီချက် လိုအပ်သည့် လုပ်ဆောင်ချက်အချို့မှာ မရနိုင်တော့ပါ။ ကျွန်ုပ်တို့ထံ သင်ပေးအပ်ထားသည့် ကိုယ်ရေးအချက်အလက်များကို ကျွန်ုပ်တို့၏ ထုတ်ကုန်များ သို့မဟုတ် ဝန်ဆောင်များ၏ အင်တာဖေ့စ်တွင် တိုက်ရိုက် ဝင်သုံးနိုင်ပါသည်။ ဝင်သုံးနိုင်ခြင်း မရှိသူများအတွက် privacy@transsion.com သို့ အီးမေးလ်ပေးပို့နိုင်ပါသည်။ သင့်အီးမေးလ် လက်ခံရရှိပြီးနောက် ချက်ချင်း ကိုင်တွယ်ဆောင်ရွက်သွားပါမည်။ 
<br /><br />
<b>6.2 ပြင်ဆင်ခွင့်နှင့် ဖျက်ပစ်ခွင့်</b>- သင်၏ ကိုယ်ရေး အချက်အလက်များ ပြောင်းလဲသွားသောအခါ သို့မဟုတ် ကျွန်ုပ်တို့က စုဆောင်းပြီး စီမံဆောင်ရွက်သည့် သင်၏ကိုယ်ရေးအချက်မှာ မတိကျ သို့မဟုတ် မပြည့်စုံသည်ကို သင်တွေ့ရှိပါက ကျွန်ုပ်တို့အား ပြင်ဆင်ချက်များ သို့မဟုတ် ဖြည့်စွက်မှုများ ပြုလုပ်ခိုင်းရန် တောင်းဆိုခွင့် သင့်တွင်ရှိပါသည်။ သက်ဆိုင်ရာ ထုတ်ကုန်/ဝန်ဆောင်မှု လုပ်ဆောင်ချက် စာမျက်နှာများတွင် သင့်ကိုယ်ရေးအချက်အလက်အချို့ကို တိုက်ရိုက် ပြင်ဆင် သို့မဟုတ် မွမ်းမံနိုင်ပါသည်။ ကျွန်ုပ်တို့က စုဆောင်းထားသည့် သင့်ကိုယ်ရေးအချက်အလက်သည် စုဆောင်းမှု ရည်ရွယ်ချက်ကို ဖြည့်ဆည်းပေးထားချိန် သို့မဟုတ် ၎င်းက ဆက်လက်၍ မလိုအပ်တော့ချိန် သို့မဟုတ် သင်၏ ကိုယ်ရေးအချက်အလက်များကို ကျွန်ုပ်တို့ စုဆောင်းပြီး စီမံဆောင်ရွက်မှုက ဥပဒေများနှင့် စည်းမျဉ်းများပါ ပြဋ္ဌာန်းချက်များ သို့မဟုတ် ဤကိုယ်ရေးလုံခြုံမှု မူဝါဒကို ချိုးဖောက်ကြောင်းကို သင်တွေ့ရှိပါက သက်ဆိုင်ရာ ကိုယ်ရေးအချက်အလက်များကို ဖျက်ခိုင်းရန် သင့်တွင် အခွင့်အရေးရှိပါသည်။ ချန်နယ်တစ်ခုကို ပြင်ဆင်ခြင်း သို့မဟုတ် ဖျက်ခြင်းအတွက် သင့်အား ကျွန်ုပ်တို့က ပံ့ပိုးမထားသော ကိုယ်ရေးအချက်အလက်များအတွက် privacy@transsion.com သို့ ဆက်သွယ်၍ ၎င်းအား ပြင်ဆင်ရန် သို့မဟုတ် ဖျက်ရန် တောင်းဆိုနိုင်ပါသည်။ 
<br /><br />
<b>6.3 သဘောတူညီချက်ကို ရုပ်သိမ်းခွင့်</b>- ကျွန်ုပ်တို့၏ ထုတ်ကုန် သို့မဟုတ် ဝန်ဆောင်မှုမျိုးစုံ၏ သက်ဆိုင်ရာ လုပ်ဆောင်ချက်များကို ပြီးမြောက်ဆောင်ရွက်ရန် လိုအပ်သော ကိုယ်ရေးအချက်အလက်များကို မရှိမဖြစ်ရှိထားရမည့် အချက်အဖြစ် ကျွန်ုပ်တို့ သတ်မှတ်ပြဋ္ဌာန်းထားပါသည်။ ၎င်းကို ဤကိုယ်ရေးလုံခြုံမှု မူဝါဒပါ "သင်၏ ကိုယ်ရေးအချက်အလက်များကို ကျွန်ုပ်တို့ စုဆောင်းပြီး အသုံးပြုပုံ" အပိုင်းတွင် ဖော်ပြထားပါသည်။ စုဆောင်းမှု၊ ကျွန်ုပ်တို့ စီမံခန့်ခွဲ သို့မဟုတ် ထိန်းချုပ်သည့် သင့်ကိုယ်ရေး အချက်အလက် စုဆောင်းမှု အသုံးပြုမှု နှင့်/သို့မဟုတ် ထုတ်ဖော်မှု အပါအဝင် အချက်အလက်ဖျက်ခြင်း၊ စက် လုပ်ဆောင်ချက်များကို ပိတ်ခြင်းနှင့် သဘောတူညီချက်ကို ရုပ်သိမ်းရန် တောင်းဆိုးခြင်းတို့ဖြင့် သီးခြား ရည်ရွယ်ချက်အတွက် ကျွန်ုပ်တို့ထံ အရင်က ခွင့်ပြုချက်ပေးထားသည့် သင့်သဘောတူညီချက်ကို သင်ရုပ်သိမ်းနိုင်ပါသည်။ သဘောတူညီချက်ကို ရုပ်သိမ်းရန် တောင်းဆိုမှုနည်းလမ်းကို ကိုယ်ရေးလုံခြုံမှု သို့မဟုတ် သီးခြား ထုတ်ကုန် သို့မဟုတ် ဝန်ဆောင်မှု၏ ထုတ်ပြန်ချက်တွင် ရှင်းလင်းစွာ ဖော်ပြထားပါက ၎င်းအတိုင်း လိုက်နာပေးပါ။ သီးခြားဖော်ပြမထားပါက သက်ဆိုင်ရာ တောင်းဆိုချက်ကို privacy@transsion.com သို့ ပေးပို့နိုင်ပါသည်။
<br /><br />
<b>6.4 မကျေနပ်ချက် တိုင်ကြားခွင့်</b>- privacy@transsion.com သို့ အီးမေးလ်ပို့ခြင်းဖြင့် မကျေနပ်ချက်ကို တိုင်ကြားပိုင်ခွင့် သင့်တွင် ရှိပါသည်။ သင့်တိုင်ကြားချက်ကို လက်ခံရရှိပြီးနောက် ချက်ချင်း တုံ့ပြန်ဖြေရှင်းသွားပါမည်။ ကျွန်ုပ်တို့၏ တုံ့ပြန်ဖြေရှင်းမှုကို သင်မကျေနပ်ပါက၊ အထူးသဖြင့် ကျွန်ုပ်တို့၏ သင့်ကိုယ်ရေးအချက်အလက် စီမံဆောင်ရွက်မှုက သင်၏ တရားဝင် လုပ်ပိုင်ခွင့်များနှင့် အကျိုးစီးပွားများကို ထိခိုက်စေပါက သင့်မကျေနပ်ချက်ကို သင်၏ ဒေသတွင်း ပြဋ္ဌာန်းဥပဒေအရ ကိုယ်ရေးဒေတာ ကာကွယ်ရေးဌာနထံ ထုတ်ဖော်ပြောဆိုနိုင်သည် သို့မဟုတ် တိုင်ကြားနိုင်သည် သို့မဟုတ် အခွင့်အာဏာရှိသော တရားရုံးထံ တရားစွဲဆို တင်ပြနိုင်ပါသည်။ 

<h1>VII. ကလေးများ၏ ကိုယ်ရေးအချက်အလက်များကို ကျွန်ုပ်တို့က ကိုင်တွယ်ဆောင်ရွက်ပုံ</h1>

ကလေးများ (မတူညီသော နိုင်ငံများ သို့မဟုတ် ဒေသများ၏ ဥပဒေများတွင် ကလေးများ၏ အသက်ကို သတ်မှတ်သောအခါ လုပ်ငန်းတည်ရှိသည့် နိုင်ငံ သို့မဟုတ် ဒေသ၏ ဥပဒေများနှင့် စည်းမျဉ်းများအပေါ် အဓိကအားဖြင့် အခြေခံ၍ ကလေးများကို သတ်မှတ်ပေးပါသည်)အား ၎င်းတို့၏ တရားဝင် အုပ်ထိန်းသူများ၏ သဘောတူညီချက်နှင့် လမ်းညွှန်ချက် မရှိဘဲ သက်ဆိုင်ရာ ဥပဒေများနှင့် စည်းမျဉ်းများ ခွင့်ပြုမထားသရွေ့ ကျွန်ုပ်တို့၏ ထုတ်ကုန်များ သို့မဟုတ် ဝန်ဆောင်မှုများကို အသုံးပြုရန် ခွင့်ပြုမထားပါ။ အခြေခံအားဖြင့် ကလေးများ၏ ကိုယ်ရေးဒေတာကို ကျွန်ုပ်တို့က အမြဲတမ်းတော့ စုဆောင်းခြင်း မပြုပါ။ ကလေး၏ ကိုယ်ရေးအချက်အလက်များကို စုဆောင်းရန် လုံးဝ လိုအပ်ချိန်တွင် ကလေး၏ အုပ်ထိန်းသူထံမှ တိကျပြတ်သားသော ခွင့်ပြုချက်နှင့် သဘောတူညီချက်နှင့် ဥပဒေဖြင့် ခွင့်ပြုထားသည့်အတိုင်းအတာအထိသာ ကလေး၏ ကိုယ်ရေးအချက်အလက်များကို စုဆောင်း၊ အသုံးပြုပြီး ထုတ်ဖော်ပါမည်။ တစ်ချိန်ချိန်တွင် အုပ်ထိန်းသူက အုပ်ထိန်းမှုအောက်ရှိ ကလေးနှင့် ဆက်စပ်သော ကိုယ်ရေးအချက်အလက်များကို ဝင်သုံးရန်၊ ပြင်ဆင်ရန် သို့မဟုတ် ဖျက်ရန် လိုအပ်ပါက ဤနေရာတွင် ဖော်ပြထားသည့် နည်းလမ်းများဖြင့် ကျွန်ုပ်တို့ထံ ဆက်သွယ်ပါ၊ ကျွန်ုပ်တို့က အချိန်နှင့်တစ်ပြေးညီပုံစံဖြင့် တုံ့ပြန်ဖြေဆိုပေးသွားပါမည်။ တရားဝင် အုပ်ထိန်းသူ၏ သိရှိနားလည်မှု မရှိဘဲ ကလေး၏ အချက်အလက်များကို ကျွန်ုပ်တို့ထံ ပေးအပ်ထားကြောင်း သင်တွေ့ရှိပါက ကျွန်ုပ်တို့ထံ ဆက်သွယ်ရန် privacy@transsion.com သို့ အီးမေးလ်ပေးပို့ပါ။ သက်ဆိုင်ရာ အချက်အလက်များကို ကျွန်ုပ်တို့က အတတ်နိုင်ဆုံး ဖယ်ရှားသွားပါမည်။ အတည်ပြုနိုင်သော အုပ်ထိန်းသူ၏ ကြိုတင် ခွင့်ပြုချက်မရှိဘဲ ကလေး၏ ကိုယ်ရေးအချက်အလက်များကို ကျွန်ုပ်တို့ စုဆောင်းထားကြောင်း တွေ့ရှိပါက သက်ဆိုင်ရာ အချက်အလက်များကို အမြန်ဆုံး ဖယ်ရှားရန် လိုအပ်သော အဆင့်များကိုလည်း လုပ်ဆောင်သွားပါမည်။

<h1>VIII. ပြင်ပအဖွဲ့အစည်း ဝန်ဆောင်မှုပေးသူများနှင့် ဝန်ဆောင်မှုများ</h1>

TECNO ထုတ်ကုန်များ သို့မဟုတ် ဝန်ဆောင်မှုများကို အသုံးပြုသောအခါ ကျွန်ုပ်တို့မဟုတ်သည့် ပြင်ပအဖွဲ့အစည်းများက ပံ့ပိုးသည့် ပြင်ပအဖွဲ့အစည်း ဝဘ်ဆိုက်များ သို့မဟုတ် အကြောင်းအရာများနှင့် ဝန်ဆောင်မှုများအတွက် လင့်ခ်များကို လက်ခံရရှိနိုင်ပါသည်။ သင့်ကိုယ်ပိုင် ဆုံးဖြတ်ချက်အပေါ် အခြေခံ၍ ပြင်ပအဖွဲ့အစည်း ဝဘ်ဆိုက်များ၊ ထုတ်ကုန်များနှင့် ဝန်ဆောင်မှုများကို ဝင်ကြည့်ရန် သို့မဟုတ် လက်ခံရန် သင်ရွေးချယ်နိုင်ပါသည်။ ကျွန်ုပ်တို့၏ ကိုယ်ရေးလုံခြုံမှု မူဝါဒသည် ပြင်ပအဖွဲ့အစည်းတစ်ခုခုက ပံ့ပိုးသည့် ထုတ်ကုန်များနှင့် ဝန်ဆောင်မှုများအတွက် မသက်ဆိုင်ပါ။ ပြင်ပအဖွဲ့အစည်းကို မည်မည်ရရ မထိန်းချုပ်နိုင်သောကြောင့် သင့်ကိုယ်ရေးအချက်အလက်များကို ပြင်ပအဖွဲ့အစည်း၏ စုဆောင်းမှုနှင့် စီမံဆောင်ရွက်မှုအတွက် ကျွန်ုပ်တို့က တာဝန်မယူနိုင်ပါ။ ထို့ကြောင့် ပြင်ပအဖွဲ့အစည်းထံ အချက်အလက်တစ်စုံတစ်ရာကို သင်က ပေးပို့သောအခါ ပြင်ပအဖွဲ့အစည်း၏ ကိုယ်ရေးလုံခြုံမှု မူဝါဒကို ဂရုတစိုက် ဖတ်ရှုပြီး သင့်ကိုယ်ပိုင် ကိုယ်ရေးအချက်အလက်များကို ကာကွယ်ချိန်တွင် သိရှိနားလည်အောင်လုပ်ထားပါ။

<h1>IX. မူဝါဒ ဖြည့်စွက်ချက်နှင့် အပ်ဒိတ်</h1>

ဤမူဝါဒသည် TECNO ထုတ်ကုန်များ သို့မဟုတ် ဝန်ဆောင်မှုများကို သင်အသုံးပြုချိန်တွင် ကျွန်ုပ်တို့က သင်၏ကိုယ်ရေးအချက်အလက်များကို မည်ကဲ့သို့ စုဆောင်းပုံ၊ စီမံဆောင်ရွက်ပုံ၊ သိမ်းဆည်းပြီး ပေးပို့ပုံတို့ကို အဓိက ရှင်းပြပေးပါသည်။ သို့သော် ထုတ်ကုန်များနှင့် ဝန်ဆောင်မှုများ၏ အရေအတွက်များပြားမှုကြောင့် အချက်အလက် စုဆောင်းရေး နည်းလမ်းများ၊ စုဆောင်းမှု အမျိုးအစားများ၊ နည်းလမ်းများ အသုံးပြုခြင်းနှင့် စီမံဆောင်ရွက်ခြင်းအပြင် ဤမူဝါဒတွင် ဖော်ပြထားသည့် ထုတ်ဖော်မှုများကို ဤတွင် အပြည့်အဝ ဖော်ပြမထားနိုင်ခြင်း ရှိနိုင်သည်ကို အလေးအနက်ပြောပြီး ထပ်မံ ဖော်ပြရန် လိုအပ်ပါသည်။ အချို့သော ထုတ်ကုန် သို့မဟုတ် ဝန်ဆောင်မှုအတွက် ကိုယ်ရေးလုံခြုံမှု မူဝါဒ သို့မဟုတ် ထုတ်ပြန်ချက် သို့မဟုတ် အခြားနည်းလမ်းများဖြင့် သင့်အား ကျွန်ုပ်တို့ အသိပေးနိုင်ပါသည်။
<br /><br />
ကျွန်ုပ်တို့၏ လုပ်ငန်း တိုးတက်လာပြီး ကျွန်ုပ်တို့ ပေးအပ်သည့် ထုန်ကုန်များ သို့မဟုတ် ဝန်ဆောင်မှုများ ပြောင်းလဲလာသောကြောင့် ဤမူဝါဒကို အချိန်နှင့်အမျှ ပြင်ဆင်ရန် သို့မဟုတ် မွမ်းမံရန် လုပ်ပိုင်ခွင့် ကျွန်ုပ်တို့တွင်ရှိပါသည်။ ဤမူဝါဒကို ပြင်ဆင်ထားပါက နောက်ဆုံး မူဝါဒကို တရားဝင် TECNO ဝဘ်ဆိုက် https://www.tecno-mobile.com သို့မဟုတ် မိုဘိုင်းစက်များမှတဆင့် အသိပေးပါမည်။ ဤကိုယ်ရေးလုံခြုံမှု မူဝါဒ၏ ပြင်ဆင်ချက်များကို ရင်ပေါင်တန်းလိုက်နိုင်ရန် ကျွန်ုပ်တို့၏ တရားဝင်ဝဘ်ဆိုက်နှင့် မိုဘိုင်းစက် အသိပေးချက်များကို အထူးအာရုံစိုက် လုပ်ဆောင်ပေးပါ။ ဤကိုယ်ရေးလုံခြုံမှု မူဝါဒကို ပြင်ဆင်ညှိနှိုင်းခြင်း ရှိနိုင်သော်လည်း သင်၏ ပြည့်စုံရှင်းလင်းသော သဘောတူညီချက်မရှိဘဲ ဤမူဝါဒနှင့်အညီ သင့်လုပ်ကိုင်ခွင့်များကို ကျွန်ုပ်တို့က လျော့ပါးစေမည်မဟုတ်ပါ။
<br /><br />
ဤတွင်ဖော်ပြထားသည့် TRANSSION ထုတ်ကုန်များ သို့မဟုတ် ဝန်ဆောင်မှုများပါ အကြောင်းအရာသည် သင်အသုံးပြုသည့် ထုတ်ကုန် အမျိုးအစား၊ စနစ်ဗားရှင်း သို့မဟုတ် ဒေသတွင်း ဥပဒေများနှင့် စည်းမျဉ်းများ၏ သတ်မှတ်ချက်များအရ ပြောင်းလဲနိုင်ပါသည်။

<h1>X. ကျွန်ုပ်တို့ထံ ဆက်သွယ်နည်း</h1>

ကိုယ်ရေးအချက်အလက် ကာကွယ်ရေးဆိုင်ရာ ကျွန်ုပ်တို့၏ ကိုယ်ရေးလုံခြုံမှု မူဝါဒ သို့မဟုတ် ကျင့်ထုံးများနှင့် ပတ်သက်၍ မေးခွန်းများ သို့မဟုတ် စိုးရိမ်မှုများ ရှိပါက ဤအီးမေးလ်မှတင့် ကျွန်ုပ်တို့ထံ ဆက်သွယ်ပေးပါ-
<br /><br />
အီးမေးလ်- privacy@transsion.com (မှတ်ချက်- ကျွန်ုပ်တို့၏ ကိုယ်ရေးလုံခြုံမှု မူဝါဒ သို့မဟုတ် ကျွန်ုပ်တို့၏ ကိုယ်ရေးအချက်အလက် ကာကွယ်ရေးနှင့် ဆက်စပ်သော မက်ဆေ့ဂျ်များကို လက်ခံရန်သာ ဤဝင်စာပုံးကို အသုံးပြုပါသည်။)
<br /><br />
လိပ်စာ- 17th Floor, Desay Building, No.9789 Shen Nan Road, Hi-Tech Park, Nanshan District, Shenzhen, China